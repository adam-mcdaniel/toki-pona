

--- PAGE 1 ---

```
lipu tenpo

> **nanpa kalama**
> **kafun!**
```

--- PAGE 2 ---

```
# jan pali

jan Alonola + jan Kapesi Pake + jan Kasape + jan Ke Tami + jan Momo + jan Sonatan li toki.

jan Kasape + jan Ke Tami + jan Simiman li alasa e pakala toki.

jan Alonola + jan Ke Tami + jan Momo + jan Simo li sitelen.

jan Kasape li sijelo e lipu.

jan Alonola + jan Sonatan li lawa e kulupu.

---
## kulupu
3. lipu sin tan jan Sonja

4. kulupu li toki pona lon ma Ite

## toki pona
5. pilin mi pi nasin nanpa pona

6. poka sina o lon jan

## sona
7. nimi pi ilo kalama

## musi
9. toki kalama tu

> a lipu tenpo sin li lon
sina kama sona e kon
sina wile e ni la
o kama jo e ona
kepeken lipu Patejon

lipu tenpo li tawa ma ale
o toki ala e ijo ante
ona li tawa waso
sina o lukin taso
lipu ni o tawa sina ale!

– jan Sonatan
```

--- PAGE 3 ---

```
# lipu sin tan jan Sonja

## tan jan Ke Tami

> ijo sin pona li kama tan jan Sonja: jan Osu pi wawa nasa. ona li pali e lipu sin. lipu li kepeken sitelen pona la mi pilin pona. mi esun e ona. suwi. musi. pona.

tenpo pini suli weka la jan Pan Po li pali e lipu tawa jan lili. lipu la meli lili li kama lon ma nasa namako li wile tawa tomo ona li kama lon poka pi jan nasa pona. tenpo pi suli ala la mi lukin e lipu ni pi toki Inli. ona li musi, taso ona li suli kin. jan Sonja li lili e lipu li toki pona e ijo ale. ona li awen pona e ale lipu li lili suwi kin e ale. mi lukin e ale pi lipu sin lili kepeken tenpo lili a.

pona lipu li wawa. kute la jan Sonja li wile pali e lipu mute kepeken nasin sama: sitelen kule li pona lon insa lipu li lon poka pi toki musi pona. lipu kama wan anu lipu kama tu li jo e pona pi suli sama la mi wile pana e mani tawa lipu pi jan Sonja.

ike lili li kama tan kulupu esun Amasen. kulupu ni li lawa e pali lipu. tan ni la ona li ken e lipu pali lon nasin toki ale ala. kulupu li sona ala e toki pona la lipu o kepeken toki pi sona ona. ni la wan toki li pini la jan Sonja li pana e ona sama kepeken toki Inli kin. taso ike lili ni li ken pona suli kin. a lipu mute li kama tan toki ante tawa toki pona. taso tenpo ala anu sama la lipu li kama tan toki pona tawa toki ante. taso jan Sonja li ni. jan li kama sona toki la lipu ni li ken wawa e sona ona.

ijo wan li suwi mute tawa mi: sitelen kule insa li wawa a. jan li lukin e selo lipu taso la ona li kama sona e kule lili taso. kule insa li wawa suli: mi pana e lipu tawa poka tomo wan la mi tawa poka tomo ante la mi awen ken pilin a e wawa kule.
```

--- PAGE 4 ---

```markdown
# tan jan Kasape

> tenpo sin¹ la kulupu li toki pona lon ma Ite · ona li lon ma Netelan · jan Aje en jan Jonatan en jan Kasape en jan Pensa en jan Simiman li lon ona li toki pona ·

kama² la mi tawa tomo kalama · lon ona la ilo mute li ken kalama · ilo ni li moku e lipu suli · lipu li jo e lupa · ilo li kama moku e lupa la ona li kalama · lipu li jo pona e lupa la tan ilo la kalama pona li kama ·

mi kin li ken pali e lipu kalama · tomo li jo e lipu e palisa · jan li palisa e lipu la lupa lili li kama lon ona · kepeken ni la mi pali e lipu · mi pana e ona tawa ilo la ona li kalama · jan Pensa li pali e kalama <kulupu jan tenpo> · jan Kasape li pali e kalama <pipi li tawa kasi> · kin jan Aje li sitelen e sitelen suwi lon monsi lipu ·

kulupu li kama tan tomo kalama li kama tawa tomo lipu · lon ona la mi pali e pali musi · ona li seme ·

jan ali li jo e lipu · ona li sitelen e sitelen lon lipu · jan ali li pana e lipu ona tawa poka ona · ni la jan li oko e sitelen pi jan poka · ona li toki pona e sitelen ni li monsi e sitelen li pana e lipu tawa poka · ni la jan poka li oko e toki taso · ona o sitelen e sitelen tan toki ni o monsi e toki · ona li pana e lipu tawa poka · jan poka li oko e sitelen taso li toki pona e ona · mi ni awen ·

lipu li sike lon kulupu la sitelen ali monsi li kama sinpin · ni la jan ali li oko e kama · sitelen en toki li kama ante a · ni li musi · kama la soweli suli · pini la akesi suli · kama la tomo li jo e lupa · pini la jan mute li pakala e tomo suli kepeken kiwen wawa · mi oko e sitelen ali · ona li musi · mi pilin pona tan ona ·

suno li kama lape la kulupu li kama pakala · jan Aje en jan Pensa li kama tan kulupu · jan san³ awen li moku e pan pona li pali e pali musi ante · ona li seme ·

sitelen mute li lon supa · ona ali li wile anu wile ala · jan wan taso li sona e ni : sitelen seme li wile · ona li toki e sitelen mute wile kepeken nimi lili tawa kulupu · tan toki lili ni la kulupu o toki e sitelen · kulupu li toki e sitelen wile la ona li kama weka · pini la sitelen ali wile o weka en sitelen pi wile ala o awen ·

mi ni ali pi toki pona taso · ni li musi suli · mi pilin pona tan ni ·
```

--- PAGE 5 ---

```
# Opla

## Column 1 (Top-left)
> pona o.
⊙⊙⊙⊙⊙⊙⊙⊙⊙⊙⊙⊙⊙⊙⊙⊙⊙⊙⊙⊙⊙⊙⊙⊙⊙⊙⊙⊙⊙⊙⊙

--- PAGE 6 ---

```markdown
# poka sina o lon jan

## tan jan Kasape

### Column 1
> jan Sonja li pali e lipu lili · ona li nimi e ona ali kepeken kalama · lipu <ku> li kama · ona li kama e lipu <ku> · jan li ken awen sona e ni · taso lipu li mute la kepeken seme la jan li ken awen sona e ni : lipu seme li kama e lipu seme · mi pali e ilo toki tan ni · ona li jo e kalama pi lipu ali · jan li toki e ilo ni toki la ona li toki e kalama ali · ni la jan li awen sona e ilo la ona li awen sona e kalama · lipu li tu taso la mi toki e ilo ken lon mi

### Column 2
kalama tu tu li awen · kepeken ona la jan li ken pali e nimi seme · u
a/e/o
u-lu
ala/ali/olin
u-nu
anu/ona/unu
u
jo
ju-lu
jelo
lu
la/li/lon
lu-ju
linja/loje
su
san/sin
su-ju-lu
sijelo
su-lu
seli/suli
su-nu
sona/suno/sina

### Column 3
pu ku lu u su nu ju
pakala o suno jan

pu ku lu ju u nu su
pakala jan o nasin

sin la lipu <su> li kama · tan ona la ilo ken pona li kama lili taso · ilo toki seme li awen ken · mi toki e ona ali ·

kalama <pu ku su> li kama e toki · ona li ken pali seme e nimi ·

pu-ku su
poki/poka s-

pu ku-su
pan kasi

pu ku su
pan ken/ko/kon s-

### Column 4
mi pali e toki mute kepeken ken ni ·

pu ku su u nu lu ju
pan kasi anu linja
poka sin ona li jan

pu ku su lu ju u nu
poka sijelo o ni
poki sijelo ni a
poka san la jan ona
pan ken sin li jo e ni
pan ko sin la jan o ni

pu ku su lu ju u nu
pan ko seli ni o jo

pu ku su nu u lu ju
poka sina o loje
poki suno o lon jan

pu ku su nu u ju lu
pan kasi ni o jelo

pu ku su nu ju lu u
poka suno jelo o

pu ku su nu lu u ju
<paka>¹ · sina lon e jan

pu ku su nu ju u lu
poka sina · jan olin

sina kin o pali e ilo toki · ken seme li pona · mi wile sona e pali sina ·
```

--- PAGE 7 ---

```markdown
# nimi pi ilo kalama

## tan jan Alonola

> mi musi lon kulupu pi kalama musi.
kulupu ni la, jan mute li kalama kepeken ilo ante mute. mute la, mi pilin e ni: nimi pi ilo ni li seme? ni la, mi wile alasa e nimi ona.
nanpa wan la, ilo kalama li ante tan ni: ona li kalama kepeken nasin ante. suli la, nasin tu tu ni li lon:

**nasin nanpa wan** la, ilo li kalama tan kon.
sina pana e kon tawa ilo la, ona li kalama. sina ken ante e kalama kepeken nasin mute. suli la, sina ken open anu pini e lupa. ilo kalama ni li ilo kalama kon.

**nasin nanpa tu** la, ilo li kalama tan sijelo. sina luka wawa e ilo la, sijelo ona li kalama. sina ken ante lili e kalama pi ilo ni. ni la, ilo wan li ken kalama mute. sijelo ona li ate mute a. ona li sike anu poki anu lipu. ilo kalama ni li ilo kalama sijelo.

**nasin nanpa tu tu** la, ilo li kalama tan wawa ilo. ken la, sina sona e nimi pika. ona li wawa ilo. ilo kalama ni li sin mute. ilo mute li ken kalama kepeken nasin nanpa wan anu nasin nanpa tu la, sina ken suli e kalama kepeken wawa ilo. taso ilo nasa pi wawa ilo taso li lon kin. ilo Selemin (theremin) li kepeken wawa ilo taso. ilo kalama ni li ilo kalama wawa.

ale la, ilo kon en ilo linja en ilo sijelo en ilo wawa li lon. ken la, ilo ante li lon, taso mi sona ala e ona. kulupu musi mi li kulupu musi Sinponi. ilo ona li ante lili. kulupu ilo tu tu li lon: ilo kon kiwen, ilo kon kasi, ilo linja, ilo sijelo. ilo kon kiwen en ilo kon kasi li lon tan ni: sijelo ona li kiwen anu kasi kiwen.

```

--- PAGE 8 ---

```
sijelo pi ilo kalama li suli anu lili. suli tu tu li lon. mi wile toki ala e “lili mute”, ni la mi kepeken e nimi sin “meso”. ijo meso li suli ala, li lili ala, li lon insa ona. suli tu tu li ni: lili, meso, suli, suli suli. ilo li suli la, ona li kalama anpa. ilo li lili la, ona li kalama sewi. o lukin e sitelen. ona la, mi pana e nimi ale, e ma ona lon kulupu musi Sinponi.

suli sijelo taso li pona ala tawa ilo kalama. ilo kon kasi la, ilo meso en ilo suli li ante mute ala. sijelo ilo tu li sama mute. ilo meso li ken kalama sewi, li ken kalama anpa. ilo suli li ken ala ni, li ken kalama anpa lili, li ken kalama sewi lili. taso nimi o lon. ni la, ilo Opo (hautbois, oboe) li ilo suli; ilo Kalineto (clarinetto) li ilo meso.

ilo kon kiwen la, suli li nasa kin. ilo lili en ilo meso en ilo suli li sama lili. taso suli ona li ante. ilo sike li nasa, li ken kalama mute. sijelo ona li sike, li sama ala ilo ante. ona li ken kalama anpa, li ken kalama sewi. ni la, mi nimi pi “ilo sike” e ona.

> ilo linja li nasa lili. mi musi e ilo linja lili, e ilo linja meso. ona tu li sama mute, li jo e linja tu tu. ona tu li jo e linja tu wan sama. ilo lili li jo e linja sewi namako. ilo meso li jo e linja anpa namako. sina musi e ona tu lon poka lawa sina. ante la, sina musi e ilo suli, e ilo suli suli lon poka sijelo sina. ilo suli tu li jo e linja tu tu kin. linja ni li suli, li pana e kalama anpa a.

ilo ante li lon. ona kin li lon kulupu musi Sinponi. mute la, ilo ante ni li ilo linja suli. kulupu la, ona wan taso li lon. ona li ilo Pijano anu ilo pi linja mute. seme li ilo pi linja mute? ona li jo e linja mute a. taso sina luka e palisa ona ala, e linja ona.

ilo ante mute li lon. nimi ona mute li lon. kama la, mi toki e ona.
```

---
### Musi Linja
1. ilo sijelo ale
2. ilo kon meso
3. suli suli
4. suli
5. ilo kon kasi
6. ilo kon kiwen
7. ilo sijelo

---
```markdown
# ilo Linja
ilo kon kasi
ilo kon kiwen
ilo sijelo
```

--- PAGE 9 ---

```markdown
# Toki Kalama Tu

## Tan Jan Ke Tami

### Kolom Kiri
> ni li toki tu. taso nimi ale pi ona tu li sama.

ilo li pana e kalama wawa.
ilo li suli. ike ona li lili taso.
ona li pini e lape.
mi kepeken kalama ona.

tenpo lape o awen lon pimeja taso.
o lawa e lape.
mi kalama ilo la lawa li kama ante.
nasa ilo li kama e nasin sin.
nasin li weka e tenpo lape.
suli ilo li ken kama lili.
ona li pini ala e kalama ona.

kute mi li wile tawa kalama.
ilo en pilin mi li sama.
utala wawa li kama pini tan kalama ni.

---

### Kolom Kanan
ilo li pana e kalama.
wawa ilo li suli ike.
ona li lili. taso ona li pini e lape mi kepeken kalama ona.

tenpo lape o awen lon.
pimeja taso o lawa e lape mi.
kalama ilo la lawa li kama ante nasa.
ilo li kama e nasin.
sin li weka e tenpo lape suli.
ilo li ken kama.
lili ona li pini ala e kalama ona.

kute mi li wile tawa.
kalama ilo en pilin mi li sama utala.
wawa li kama pini tan kalama ni.

---

# Toki 10,000,000,000 Pi Nasin Limili

## Tan Jan Kapesi Pake

> musi toki li suli mute tawa mi. tenpo ali la, mi wile pali e ona. ni la, mi alasa pali e musi toki sin kepeken nasin nasa pona. ona li ni! ni li pali suli nasa pi toki pi nasin Limili. toki pi nasin Limili o jo e linja luka, o kepeken lawa pi nasin Limili pi nanpa kalama. toki 10,000,000,000 pi nasin Limili li lon. taso, lipu ni li ken ala jo e toki 10,000,000,000 a! ni la, sina wile lukin e ona la, sina o pali e toki ni! o pali e toki ni kepeken nasin ni:

lipu li luka. lon ona ali la, o alasa e linja nimi wan. sina ni la, o kulupu e linja nimi ali sina. o pana e ona ali tawa toki pi nasin Limili.
sama ni la, ni li toki ken pi nasin Limili:

1. monsuta li pilin apeja
35. taso, kule li wile luka
72. ona tu o poki
96. o lawa e pali
14. la, kala ma li kama ala.

kulupu nimi 100 li lon linja ali la, toki 10,000,000,000 pi nasin Limili li lon lipu ni!
o pali pona e ona a!
```

--- PAGE 10 ---

```
# lipu nanpa wan

1  monsuta li pilin apeja
2  mi wile alasa moli la,
3  pakala pimeja li pana
4  mi la,
   moli mama o nanpa
5  utala li nasa mi wawa
6  moku jan
   li jo e kon sin la,
7  kala kalama o weka a
8  mi mute en ona en sina
9  namako pi nasin mani la,
10  tenpo majuna li jaki ma
11  sin suwi sina li ken sama
12  pilin pi moli mi li weka
13  mi awen alasa e kama
14  wawa ali li awen wawa
15  mi taso en suno o pona
16  o len e wile pini ona
17  moli li seme li ken sina
18  oko li tawa la, o pana
19  kon lon pi supa mu
   li noka
20  o tawa ona. kin la, sona
21  kalama ike pi ken poka
22  sitelen li ken linja lawa
23  open nasa o ike sama
24  o lon e nasin lukin anpa
25  apeja li mi la, pilin la,
26  mi wile jan lon poka sina
27  mi wile ala kute sina
28  o kepeken ala jan poka
29  tenpo pini la, mi lukin la,
30  sina taso li weka e wan
31  o pali e moku tan ni la,
32  mi ken ala ken
   tawa wawa?
33  jan wan ni li moli e anpa
34  ma tomo seme li pimeja
35  tomo li tomo e kalama

36  mun la,
   mi ken mute e nanpa
37  ma majuna powe
   en mi la,
38  ni la, o pake e apeja!
39  mi wile lape. taso, mama
40  wan en tu
   en utala nanpa
41  suno li seli e kasi la,
42  tawa sama
   en jan wan wawa
43  soweli len li sike linja
44  akesi li suwi ala la,
45  sina o pini mi e mi la,
46  mi alasa sina e sina
47  sina tu o kepeken ala
48  a! pona poka o pini la,
49  ni li olin. ni li pan mama
50  jan li lon ala ilo tawa
51  kasi kin li namako ala
52  mi oko kepeken lukin la,
53  kin la, oko walo li sona
54  ona o wile e mani la,
55  sewi li laso. nasin noka
56  pipi li jo e lili noka
57  a! mi o pini. mi ken ala
58  ona li lape mute. ni la,
   sina seme
   lon tenpo weka
59  suwi en jaki li ken sama
60  nasin ante ali li kama
61  o moli. o moli tan wawa
62  o sewi e nasin moli a
63  a! o nanpa e moli sina
64  ona li poki e moli la,
65  jan Luna o esun e mi la,
66  lipu ni li ken ante ala
67  pakala ona li sewi la,
68  seme o tawa sama unpa
69  esun jan
   li ken sama insa

70  ona o lon poki e nanpa
71  mi sewi e pimeja ona
72  o lukin e mi. o alasa
73  lipu pi tawa moli wawa
74  sina o kipisi e noka
75  telo sijelo loje ala
76  mi alasa lukin e pana
77  mi wile kama sona pona
78  mi ken kama pilin e lawa
79  o mama e ma. ni la, ona
80  loje la, mi wile alasa
81  jan Joke li musi tan anpa
82  o uta e lupa suwi a
83  ni li tomo pali li mama
84  toki li lili li wan sama
85  sina moli anu seme a?
86  ona o ona e ona la,
87  mi kama.
   mi lukin. mi anpa
88  ona o anpa ala anpa?
89  selo awen li namako a
90  ni li pana e lipu weka
91  tan seme la,
   o kama sona
92  pipi walo monsi kute la,
93  mi supa. mi suli. mi luka
94  nena li nasa. noka ni la,
95  o mama e soweli e ma
96  selo suno li sike e ma
97  sona supa sina li sama
98  mi o mi pi palisa supa
99  nena sinpin mi li linja la,
```

--- PAGE 11 ---

```
# lipu nanpa tu

## Column 1
1. mi o wile nimi e ona
2. supa li suwi li lon insa
3. o weka e pilin tan nasa
4. ni la, tan seme la, mi ala
5. pakala li mi li monsuta
6. kon nanpa wan la, mi lon pona
7. sina la, mi wile moli a
8. o alasa pini utala
9. mani sin sina o palisa
10. sijelo ni li oko ala
11. sike sina li suli pona
12. mi lon anu seme? o pana
13. selo ona li jelo. o wan
14. ni li luka e ona ala
15. o kama
16. wan o tu e moli e pana
17. pana li seme li pimeja
18. kule tu
19. ali la, mi olin e sina
20. kulupu Lanpan li utala
21. toki suwi li toki pona
22. sina kala pi suli uta
23. soweli Sowe li mu ala
24. suno li suno e pakala
25. apeja li seme? o sona
26. lipu Linluwi li lili a
27. kin la, oko walo o sama
28. ni li nasin Awesome a
29. palisa pona o lon lupa
30. kule en kulupu li kama
31. ma Mali li ma li alasa
32. kiwen Usawi li pali ma
33. ni kin li toki jaki ona
34. ala Osa li laso ala
35. taso, kule li wile luka

## Column 2
36. lawa li pini e nasin jan
37. jan Mo li anpa e ma mama
38. mi monsuta e poka insa
39. ante li selo e awen a
40. esun li kulupu e supa
41. mun ante li sitelen kala
42. nimi open o kute lawa
43. mi sike e monsi palisa
44. waso mi li sike tan linja
45. powe pi lape lili li wan
46. sina o pali sin e sin a
47. lipu li lete kepeken wan
48. mi kute e pipi lon luka
49. ni li pan pi walo pimeja
50. len sijelo o sitelen a
51. pipi poki o tan palisa
52. jan Jane o, sina tawa ma
53. o wawa e pilin ni nasa
54. waso loje li laso nena
55. ko lete o lape taso a
56. tenpo jelo o tan utala
57. sina esun e musi poka
58. pan namako li tu anu wan
59. open lawa la, mi ko supa
60. mu mani li mu tan kalama

## Column 3
61. sike loje o sinpin nena
62. kute li ante e mu linja
63. tomo mi li ijo e nena
64. sina lape anu alasa
65. kasi li kepeken palisa
66. o ko oko e selo uta
67. noka namako o len ko a
68. akesi seli o mun linja
69. ona li palisa e weka
70. mi jo e tomo suno supa
71. ijo taso li monsi lupa

## Column 4
72. o kute ante e len linja
73. pipi ko li ijo pimeja
74. kili pan poki o jo supa
75. sijelo laso li loje a
76. mi lete e kiwen pimeja
77. mani Nono li tomo uta
78. waso walo li sike noka
79. sinpin li lipu tan palisa
80. sitelen lape o lon supa
81. o len e kiwen anu noka
82. awen li kepeken seli a
83. lape lipu li lipu lupa
84. mi lape anu monsi noka
85. kepeken mute li jo insa
86. kiwen namako o selo a
87. ona li awen lukin ona
88. suno sina li mun kalama
89. kepeken seme la, mi wawa
90. ma Montana li jo e pona
91. oko lete li ante lupa
92. lawa sina o awen ala
93. kasi mani li oko uta
94. akesi kiwen li ike pan
95. poki awen la, o mun lupa
96. ijo ni li kepeken nasa
97. mu waso en ni li palisa
98. kala kulupu li kalama
99. mi o ni e luka tan lupa
100. ilo nanpa li ilo sona
```

--- PAGE 12 ---

```
# lipu nanpa tu wan

## musi

### Column 1
1. ni li kasi kili
2. e sitelen pini
3. o pona o pali
4. ale li ali
5. o lili ni suwi
6. taso, kon tu li ni
7. e wile e jaki
8. mi wile kipisi
9. e open suwi mi
10. o open o pini
11. kulupu o sin ni
12. jan Pata li musi
13. nena li lon monsi
14. o lon sin e olin
15. ni en mi li lukin
16. o toki anu ni
17. la, ona li tan ni
18. mi moku e kili
19. jan Lan li jan lili
20. o kili e kasi
21. jan sewi o moli
22. ma sewi li musi

### Column 2
23. sewi kon o jan ni
24. tenpo la, o suli
25. o ni o jaki ni
26. suwi o ona kin
27. sina kin li moli
28. sina moli lili
29. kule li kapesi
30. sina suli sewi
31. o luka e monsi
32. a moli li nasin
33. o tawa wawa mi
34. sewi la, mi pilin
35. jan o kule e mi
36. sina moku lili
37. o olin akesi
38. sin en sina li ni
39. apeja li nasin
40. sina mute li mi
41. toki ma li pini
42. la, tenpo o moli
43. la, ona o lukin
44. soweli li mani
45. toki la, mi toki
46. sina ona e mi
47. ona tu li olin
48. sitelen o suwi
49. kule li kapesi
50. linja li kipisi

### Column 3
51. mi nanpa e mun mi
52. o pakala pilin
53. o utala olin
54. o alasa lukin
55. sina luka e mi
56. ona kin li kasi
57. ona li jan musi
58. toki la, o lukin
59. o jaki e toki
60. o soweli suwi
61. o lete e seli
62. e lili e suli
63. ni li sina suli
64. pona la, mi lon kin
65. ona wan li ali
66. ona ali li ni
67. ona moli li mi
68. e mu wawa seli
69. o moku e monsi
70. e nimi tan sinpin
71. la, pilin li pipi
72. ona tu o poki
73. e ona e olin
74. e ike lon nasin
75. ona li mu musi
76. ona li toki kin
77. jan Po li ijo sin
78. jan Pasila o ni
79. sin sina li pali
80. e jo e ken ali
81. la, ni la, mi suwi
82. ona lawa li sin
83. o taso e moli
84. o mute e jaki
85. mi mu soweli ni
86. mi kama li lili
87. la, pake li sewi
88. o suwi e pilin
89. e nasin tan moli
90. o lili e ali
91. ona kin li jaki
92. moku li ken kasi
93. sina nasa kili
94. e majuna lili
95. o alasa mani
96. o ali e moli
97. sina tawa monsi
98. ni li sona musi
99. o mute e pilin
100. mi en sina li ni
```

--- PAGE 13 ---

```
# lipu nanpa tu tu

## Column 1
1. sina pake lili
2. ni li apeja mi
3. mi wile kapesi
4. e nasin soweli
5. o moku akesi
6. o pali e jaki
7. jan powe o musi
8. ona la, o seli
9. e lipu jan nimi
10. ona li leko ni
11. lon li seli sewi
12. kin la, ni li mi kin
13. leko ni li mani
14. mun o sinpin moli
15. e esun len e ni
16. e nasin kipisi
17. sina jaki e ni
18. mi telo e kasi
19. jan Pan li jan kili
20. o pana e lon mi
21. sinpin ona li sin
22. o walo e ko ni
23. telo o jaki kin
24. ona li lon e ni
25. sina jaki e sin
26. o kute e toki
27. kon telo o nimi
28. sina toki e ni
29. loje ona li sin
30. sina o kipisi
31. o kule suno kin
32. anpa laso o ni
33. walo ni li jaki
34. ilo ona li ni
35. sina jan poka kin
36. pona sina o mi
37. o pana e pali

## Column 2
38. e telo jelo kin
39. sina la, ni li ni
40. la, o lukin pali
41. ilo toki li sin
42. suli li selo ni
43. tenpo tu li suwi
44. sina telo sinpin
45. o tawa akesi
46. olin li tan nasin
47. ona li ken pini
48. sina tawa e ni
49. ni li jan Junpowin
50. e pini tenpo ni
51. kulupu li jaki
52. o kama pona kin
53. ni li lon tawa ni
54. sijelo o nimi
55. e soweli moli
56. a! kon ni li ali
57. la, leko la, mi sin
58. uta li lupa kin
59. monsuta li sewi
60. pakala o suwi
61. sina kulupu sin
62. o moku e kili
63. sona ala li mi
64. sina jan pona kin
65. e pake pini ni
66. la, pona o suli
67. kin la, ni o moli
68. e uta e olin
69. mi o pona tan ni
70. e jan tan ma Sesin
71. la, pilin li pini
72. e namako lili
73. la, sona li pilin
74. e sin e jan Iki

## Column 3
75. ko li ijo jaki
76. sina sona e ni
77. o lon o moli kin
78. o len wawa nasin
79. sina ken kipisi
80. ona li kapesi
81. seme li soweli
82. sina o akesi
83. o sitelen nasin
84. o majuna lukin
85. mi ken ala olin
86. ona sin li pilin
87. o open e sewi
88. kala li lon poki
89. mi ona e sinpin
90. ni ona li suli
91. ona tu li pipi
92. mi selo mi suwi
93. jan Kan li sin pini
94. o ala e toki
95. ike pilin li mi
96. o lawa e pali
97. ona o lon seli
98. seme la, o nimi
99. o esun e olin
100. la, moli li pini
```

--- PAGE 14 ---

```
# lipu nanpa luka

## Column 1
1. esun sina li poka ala.
2. la, olin li tomo lon insa.
3. luka jan taso li lon lupa.
4. kala o pilin e kiwen ma.
5. mi mun e suno e pakala.
6. nanpa tu li sama moli jan.
7. kala ma kalama li kama.
8. li tenpo nasin pake ala.
9. la, pona pakala li weka.
10. e jaki pi pana pakala.
11. nasa nasin suli o weka.
12. utala uta la, o anpa.
13. e nasa nasin mute kama.
14. la, kala ma li kama ala.
15. o jaki sinpin e kalama.
16. pi tomo sona e olin ma.
17. e namako sijelo ona.
18. ma mi o mute o pakala.
19. sina ken ala ken e ona?
20. ona li lon ala lon anpa?
21. kulupu li powe e nena.
22. pilin ike li pilin wawa.
23. e jaki e pana utala.
24. ale li ante tan pakala.
25. ona li apeja e sina.
26. tomo Wasinsan o lon ala.
27. loje en laso li alasa.
28. telo la, ona li lon nasa.
29. jan suli o kute e mama.
30. ilo tawa Nu Oli li ma.
31. sina ilo pona e nanpa.
32. open la, seli lon o ona.
33. pini la, lete kon o sona.
34. jan li open tawa lon noka.
35. kon li weka la, sina luka.
36. o utala e sinpin sina.

## Column 2
37. mi toki telo sama pona.
38. la, nimi sina o sewi a!
39. ijo Alono o wan ala.
40. o ilo e ilo kalama.
41. la, ike ona la, o kama.
42. kasi kule li len e pona.
43. la, sina en ona li tawa.
44. kiwen oko o mani pana.
45. o weka e toki ike a.
46. kulupu ni li suwi wawa.
47. pan Pona li pana li poka.
48. nimi Epiku o moli a!
49. taso, sina kama pakala.
50. ona taso li laso ala.
51. jan Line li olin e linja.
52. ijo Tate li toki sama.
53. mi open pi open olin a.
54. la, mi lon ala lon e mama?
55. o nimi pi insa pimeja.
56. esun tenpo li jo e nasa.
57. ona li ala tan monsuta.
58. sina ken toki mute ala.
59. taso, kili li kute nena.
60. waso laso taso li weka.
61. kapesi pake o apeja.
62. ilo ko poki li jo insa.
63. o jo telo lawa ala.
64. la, ni li tawa waso ona.
65. nasin pi ken toki li pana.

## Column 3
66. a! kulupu oko o nanpa.
67. sijelo telo ni li tawa.
68. kon Mile en ni o utala.
69. o jaki insa e palisa.
70. telo sijelo o lon insa.
71. ni li jan Lulu. mi jan Lola.
72. musi Soweli li ken anpa.
73. telo li pakala e uta.
74. jan Sanjo li kama e mama.
75. seli li pona e ma ona.
76. kala li leko lili sina.
77. o lukin e jan pi lon ala.
78. kon telo en kiwen o wawa.
79. suwi moku li lupa uta.
80. o jaki ala e kala ma.
81. la, sitelen tawa li lawa.
82. ni o pali e musi tawa.
83. pipi en soweli li poka.
84. ko jaki sina li tan ona.
85. kule tenpo suli li nena.
86. jan li ni ala ni e sona?
87. sina loje e jelo anpa.
88. ilo pi ma nasa li tan wan.
89. nena ni li kama lon luka.
90. la, sina wile ala sina.
91. lukin kin li ken sama weka.
92. walo li kule jaki nasa.
93. a sina wile pali ala.
94. ona li tu wan. sina sona.
95. o jaki wawa e monsuta.
96. waso nasa li moku pona.
97. ni li lon li ken moli pona.
98. o pilin esun o kalama.
99. o pilin e suno awen a.
100. e esun len tan ma majuna.
```

--- PAGE 15 ---

```markdown
# seme li mi

tan jan Alonola

> mi walo mi jelo mi loje mi laso
> mi lili mi suli mi selo ala taso
> insa mi li ko taso selo mi li kiwen
> mi tawa ala mi kama suli mi awen
>
> soweli en kala en pipi
> suli li ken kama tan mi
> akesi mute en waso
> ale li lon tan mi taso
>
> mi lon telo mi lon ma mi lon sewi a
> seme li mi?

# kijetesantakalu o

tan jan Ke Tami
```

--- PAGE 16 ---

```
sina wile pali tawa lipu tenpo la o tawa lipu liputenpo.org · lon ona la sina ken tawa ma mi · jan pali li toki lon ona · sina kama lon kulupu la ni li pona a

sina wile pana anu ante e ijo pi lipu ni la o lon nasin · nimi nasin li lon poka pi ijo ni la o lon ona · tawa ijo ali ante pi lipu ni la o lon nasin CC BY-SA 4.0
```
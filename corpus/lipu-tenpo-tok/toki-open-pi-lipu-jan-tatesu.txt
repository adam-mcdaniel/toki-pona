# toki open pi lipu "jan Tatesu"

**jan jan Esuwa** | **tenpo 2025-11-09** | **lipu nanpa lon** | **musi musi**

ma Lijatuwa[^1] o, ma mama mi o! sina

sama pona a. jan li weka e sina li

lukin pona e sina. mi wile e sina

la, mi lukin li toki e pona sina.

[5] meli sewi, o awen e ma Sentokowa[^2],

o suno lon lupa Asulo[^3]! o awen e

ma Nawakuta[^4] e kulupu nasin ona!

kepeken nasa la, sina pana e pona

tawa mi a. mama li pana e mi tawa

[10] awen sina la, mi tawa e selo oko[^5].

mi ken tawa open pi tomo sewi sina.

mi pana e pona tawa sewi tan lon mi.

nasa la sina tawa mama e mi ale!

tenpo ni la, o tawa e kon wile mi

[15] tawa nena lon ma kasi, tawa ma suli

laso lon poka pi linja telo Nemen[^6] a,

tawa ma pan. pan mute li sitelen e ma.

ma li jelo li walo tan pan. ona kin li

jo e kasi jelo, e pan walo sama ko,

[20] e kasi suno pi loje walo. kin la,

linja laso li kipisi e ma ale a.

kasi kili pi mute lili li lon ona.

[^1] **Lietuva**.

[^2] Częstochowa, ona li ma jan lon ma Posuka.

[^3] Aušros [vartai], ona li lupa open pi ma jan Vilnius.

[^4] Навагрудак (Navahrudak), ona li ma jan lon ma Pelalusi.

[^5] sike lukin lon lawa sina!

[^6] telo Niemen.
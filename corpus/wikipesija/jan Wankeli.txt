jan Wankelo Otese Papatanusiju (toki Elena la: Ευάγγελος Οδυσσέας Παπαθανασίου, Evángelos Odysséas Papathanassíou [eˈvaɲɟelos oðiˈseas papaθanaˈsi.u]) anu jan Wankeli (Vangelis [vaɲˈɟelis]) li jan pi kalama musi tan ma Elena. ona li pana e kalama musi pi wawa linja e kalama musi Kelasike e kalama musi Pokesi . 
jan mute li sona e ona tan ni: ona li pali e kalama musi pi sitelen tawa mute. ni mute li sitelen tawa "ilo tawa soweli seli" (toki Inli la: Chariots of Fire) li sitelen tawa Pelejewana (Blade Runner) li sitelen tawa "tenpo sike 1492: lanpan pi ma pona" (1492: Conquest of Paradise) li sitelen tawa "mun: tawa pi jan wan" (Cosmos: A Personal Voyage).
taso, tenpo open pi pali ona la, ona li lon kulupu mute pi kalama musi. tenpo sike nanpa 1968, ona li kama lon e kulupu Aposite Sije (toki Inli la: Aphrodite's Child, toki pona la: jan lili pi mama sewi Aposite). tenpo sike 1972 la, kulupu ni li pana e kulupu pi sitelen kalama "666". sitelen kalama ni li pona mute tawa jan mute li pana e ijo mute tawa kalama musi ante mute. tenpo ni la, kulupu ni li pini. jan Wankeli li pali e kalama musi ante mute kin. ona li pali poka e kulupu NASA e kulupu ESA tan ni: ona li pana kalama musi pi tawa e sewi pimeja.
ona li kama moli lon tenpo sike nanpa 2022.
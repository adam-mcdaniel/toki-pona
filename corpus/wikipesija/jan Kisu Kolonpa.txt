jan Kisu Kolonpa (toki Inli la: Chris Colombus) li pali e sitelen tawa li kama lon lon tenpo sike nanpa 1958 lon ma Pensiwenija. ona li pali e sitelen tawa "jan taso li lon tomo" lon tenpo sike nanpa 1990 la jan mute li kama sona e ona. kin la ona li pali e sitelen tawa tu pi jan Ali Pota e sitelen tawa ante mute.


== lon ==
jan Kisu Kolonpa li kama lon lon ma Pensiwenija. ona li jan lili la ona li lon ma Owajo li pali e lipu sitelen e sitelen tawa lili.
olin la jan Kisu en meli li kama wan lon tenpo sike nanpa 1983. ona en jan lili tu tu ona li lon ma tomo San Pansiko.
toki Nowija (Novial) li toki sin pi ma ale. jan Oto Jepesen li pali e toki ni. ona li jan pi sona toki tan ma Tansi. ona li lon kulupu pali pi toki Ito pi toki Intelinka. nimi pi toki ni li kama tan nimi ni: novi + IAL (international auxillary language) (toki pona la: sin + toki pi ma ale).
nimi pi toki ni li tan kulupu toki Tosi li tan kulupu toki Loma. nasin toki li tan toki Inli.
tenpo sike nanpa 1928 la, toki Nowija li kama lon lipu An International Language tan jan Oto Jepesen. tenpo sike nanpa 1930 la, toki li ante lon lipu Novial Lexike. jan li wile ante e toki, taso ante li kama ala tan moli pi jan Oto. tenpo sike nanpa 1990 la, jan li alasa sona e toki Nowija kepeken kon ilo.
lipu Pelesi (toki Iwisi la: בְּרֵאשִׁית Bəreʾšīt, "tenpo open la") li lipu nanpa wan, lon lipu Tola, lon lipu Tanaka, lon lipu Pipija. nimi ona li kama tan nimi nanpa wan ona. toki Elina la, nimi pi lipu ni li lipu Kenesi (toki Elina la: Γένεσις Génesis, "nasin mama"). lipu ni li toki e ni: nasin seme la, ale li kama lon? kin la, ona li toki e tenpo pini pi jan ale, e mama mute pi kulupu jan Jejuta.
jan mute li pilin e ni: lipu ni en lipu ale pi lipu Tola li kama tan jan Mose. taso, jan ante li pilin ante.
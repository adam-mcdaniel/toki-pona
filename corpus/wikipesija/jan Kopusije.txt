jan Kopusije anu jan Sa-Ewa Sanele (toki Kanse la: Le Corbusier, Charles-Édouard Jeanneret) li jan pi sona tomo.ona li mama suli pi tomo tan kepeken.

jan Kopusije li wile e ni: jan li ken jo e ma lon pona lon ma tomo pi ijo mute.

ona li pana e pona tawa pali pi tomo lawa pi ma mute wan lon ma tomo Nujo.


== lon ona ==
ona li kama lon ma Suwasi, mama tu ona li kama sona lon ma sona pi ma tomo Anse, ona li jan lili la ona li tawa ma pali pi telo nasa li pali e telo nasa.ona li pilin pona tawa musi tomo li kama sona e ona lon ma tomo Paki, jan Wito Lalu li jan ona pi pana sona.taso jan Kopusije li jo e nasa tan lawa la jan Wito Lalu li weka e ona.ni la ona li tawa ma Tosi li pali lon ma pi jan Eki Mentenson, jan mute li sona e jan Eki Mentenson tan ni: ona li pali e tomo pi nasin sin.ona li lukin e jan ante pi sona tomo lon ma pi jan Eki Mentenson kin.ni li pini la ona li tawa ma Tuki en ma Masu li lukin e tomo pi nasin sewi Silami.
tenpo sike nanpa 1926 la jan Kopusije li pana e wile luka pi tomo.sin （Cinq points de l'architecture moderne）tan nasin pali tomo ona.ona mute li ni:

supa tomo anpa pi ijo ala (les pilotis) :supa tomo nanpa wan li supa suli ala.palisa suli li lon la supa nanpa wan li jo ala e ijo.
ma kasu lon sewi tomo （le toit-terrasse）,pana e ma kasi tawa sewi tomo.sewi tomo li jo e lukin suli li jo e telo lili.
nasin sinpin pi ken ale (le plan libre): ma lon pi sinpin lon supa pi sama ala li kepeken suli supa.
lupa lukin pi kiwen kon suli （la fenêtre-bandeau): lupa lukin li suli la jan li ken lukin e mute.
sinpin tomo pi ken ale (la façade libre): sinpin tomo la supa pi sama ala li sama supa pi sama ala, supa wan li ante ala e supa ante.
wile luka ni li suli mute tawa sona tomo.jan Kopusije li pana e nasin sin li wile ala e nasin lon tenpo lon ona.
utala suli nanpa tu la mama ona li lon kulupu jan Jejuta la jan sama ona mute li moli la ona li tawa ma Sasali en ma Tunisi.ni la nasin tomo ona li ante, nasin tomo tan kepeken tomo tawa nasin tomo tan pona lukin.tenpo pini la jan mute li pilin e ni: tomo ona li nasa.taso ma mute li kepeken nasin tomo ona.

tenpo sike nanpa 1965 la ona li moli lon telo.


== tomo tan ona ==
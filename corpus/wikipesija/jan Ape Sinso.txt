jan Ape Sinso (toki Nijon la: 安倍 晋三) li jan pi nasin lawa tan ma Nijon. ona li kama jan lawa pi ma Nijon li kama jan lawa pi kulupu Siminto lon tenpo sike nanpa 2006 li pini e lawa ona lon tenpo sike nanpa 2007. tenpo nanpa tu la, ona li kama jan lawa lon tenpo sike nanpa 2012, li pini e lawa lon tenpo sike nanpa 2020. tenpo sike nanpa 2022 la, ona li moli tan ni: jan li moli ona kepeken ilo utala.
kulupu mama pi jan Ape Sinso li suli lon nasin lawa pi ma Nijon. mama mije pi mama meli ona, jan Kisi Nopusuke (岸 信介, Kishi Nobusuke) li jan lawa pi tenpo pini. jan Ape Sinso li alasa e nasin ma e nasin awen. ona li toki e ni: ijo ike pi pali tan ma Nijon lon tenpo pini li kama ala. ona li wile tawa ante e lipu lawa nanpa wan pi ma Nijon tan ni: ona li weka e ken pi ma Nijon tawa open utala. ona li pali tawa suli e esun pi ma Nijon. 
jan Jamakami Tesuja (山上徹也, Yamagami Tetsuya) li moli e ona lon tenpo sike nanpa 2022 lon ma tomo Nala.


== tan sona ==
kulupu Elijo E Le Solije Tese (toki Italija la: Elio e le Storie Tese [ˈɛːljo e lle ˈstɔːrje ˈteːze], "jan Elijo en pali pakala") anu kulupu EelST li kulupu pi kalama musi li tan ma Italija, tan ma tomo Milano. kulupu ni li open lon tenpo sike nanpa 1980. jan nanpa wan pi kulupu ni li jan Tepano Pelisali (toki Italija la: Stefano Belisari); ona li jo e nimi Elijo kin.
tenpo sike nanpa 1996 la, jan mute li kama sona e kulupu Elijo tan ni: ona li pona nanpa tu lon tenpo suli Sanlemo pi kalama musi. kalama musi ona li kalama "La terra dei cachi"; kalama ni li toki musi e nasin pi jan pi ma Italija. jan sona li toki "Mia Martini" e pona ona.
tenpo sike nanpa 1999 la, ona li kulupu musi pi pona nanpa wan lon ma Italija tawa kulupu MTV. tenpo sike nanpa 2003 la, kalama musi "Shpalman" la, sitelen tawa ona pi kalama musi li pona nanpa wan lon ma Italija tawa kulupu FIMI. tenpo sike nanpa 2011 la, kulupu Rockol li toki e ni: kulupu tenpo li open lon tenpo sike nanpa 2001 li pini lon tenpo sike nanpa 2010 la, kulupu Elijo li kulupu pi kalama musi pi pona nanpa wan. tenpo sike nanpa 2012 la, kulupu "Elio samaga hukapan kariyana turu" pi kalama musi li pona nanpa 15 lon ma Italija tawa kulupu jan lipu Rolling Stone.
tenpo sike nanpa 2013 la, kulupu Elijo li pana e kalama musi lon tenpo musi Sanremo lon tenpo nanpa tu. kalama musi ona li kalama "La canzone mononota". ona li pona nanpa tu. sin la ona li pona "Mia Martini".


== jan ==


=== jan kulupu ===
jan Tepano Pelisali (Stefano Belisari) anu jan Elijo (Elio) - kalama uta nanpa wan, en ilo kalama kon palisa pi nasin poka, en ilo kalama linja pi wawa linja;
jan Seso Konposi (Sergio Conforti) anu jan Loko Tanika (Rocco Tanica) - kalama uta, en ilo kalama nena, en ilo kalama pilin pi wawa linja;
jan Nikola Pasani (Nicola Fasani) anu jan Paso (Faso) - ilo kalama linja pi wawa linja, en kalama uta;
jan Tawite Kiwaki (Davide Civaschi) anu jan Sesalejo (Cesareo) - ilo kalama linja pi wawa linja, en kalama uta;
jan Kisijan Meje (Christian Meyer) - ilo kalama pilin;
jan Antonelo Akusi (Antonello Aguzzi) anu jan Jantoman (Jantoman) - ilo kalama nena, en kalama uta, ona li open lon kulupu lon tenpo sike nanpa 1999.


=== jan pi kulupu ala ===
jan Luka Mankoni (Luca Mangoni) - kalama uta, en tawa musi;
jan Pala Poli (Paola Folli) - kalama uta;
jan Witolijo Konsa (Vittorio Cosma) anu jan Letaman Wikano (Clayderman Viganò) - ilo kalama nena, en kalama uta,


=== jan pi pini kulupu ===
jan Palo Panikata (Paolo Panigada) anu jan Peje (Feiez) anu jan Mu Polija (Mu Fogliasch) - kalama uta, en ilo kalama kon suli, en ilo kalama pilin, en ilo kalama linja pi wawa linja, ona li moli lon tenpo sike nanpa 1998.


== kalama musi ==


=== kulupu kalama pi nasin pona ===
tenpo sike nanpa 1989 la, kulupu "Elio samaga hukapan kariyana turu" (toki Sinkala, "mi en jan Elijo o pana e telo unpa mije e kon jaki monsi");
tenpo sike nanpa 1990 la, kulupu "The Los Sri Lanka Parakramabahu Brothers Featuring Elio e le Storie Tese" (toki Inli, "jan Palakamapaku pi mama sama tan ma Lanka en kulupu Elijo E Le Solije Tese");
tenpo sike nanpa 1992 la, kulupu "İtalyan, rum casusu çikti" (toki Tuki, "lon la, jan ni li tan ma Italija ala, li tan ma Elena, li wile pana e sona len tawa jan ante");
tenpo sike nanpa 1993 la, kulupu "Esco dal mio corpo e ho molta paura: Gli inediti 1979–1986" (toki Italija, "mi tawa weka tan sijelo mi, li pilin monsuta mute: mi open pali e kalama musi ni lon tenpo sike nanpa 1979 li pini lon tenpo sike nanpa 1986, taso sina sona ala e ona");
tenpo sike nanpa 1996 la, kulupu "Eat the Phikis" (toki Inli, "o moku e kili");
tenpo sike nanpa 1998 la, kulupu "Peerla" (toki Italija, "kiwen namako a");
tenpo sike nanpa 1999 la, kulupu "Craccracriccrecr" (toki Italija, "mu");
tenpo sike nanpa 2003 la, kulupu "Cicciput";
tenpo sike nanpa 2008 la, kulupu "Studentessi" (toki Italija, "jan pi kama sona");
tenpo sike nanpa 2013 la, kulupu "L'album biango" (toki Italija, "kulupu walo pi kalama musi");
tenpo sike nanpa 2016 la, kulupu "Figgatta de Blanc" (toki Italija, "kalama wawa walo").


=== kulupu kalama pi lon poka jan ===
tenpo sike nanpa 2001 la, kulupu "Made in Japan" (toki Inli, "mi pali e ni lon ma Nipon");
tenpo sike nanpa 2004 la, kulupu "Il meglio di Ho fatto due etti e mezzo, lascio?" (toki Italija, "sina wile e kipisi moku suli, taso mi pali e kipisi moku pi suli mute, sina wile ala wile e moku pi suli ni? la kalama musi pi pona nanpa wan");
tenpo sike nanpa 2005 la, kulupu "Il meglio di Grazie per la splendida serata" (toki Italija, "sina pona li pana e pilin pi pona mute tawa mi lon tenpo pimeja pini la kalama musi pi pona nanpa wan");
tenpo sike nanpa 2006 la, kulupu "Coèsi se vi pare" (toki Italija, "sina wile la mi sama kulupu");
tenpo sike nanpa 2012 la, kulupu "Enlarge Your Penis - Live 2012" (toki Inli, "o suli e palisa unpa sina - lon poka jan lon tenpo sike nanpa 2012");
tenpo sike nanpa 2013 la, kulupu "Il meglio di Emozioni Fortissime Tour 2007" (toki Italija, "pilin wawa wawa lon tenpo sike nanpa 2007 lon ma mute la kalama musi pi pona nanpa wan");
tenpo sike nanpa 2018 la, kulupu "Arrivedorci" (toki Italija, "mi tawa weka, pona tawa sina").


=== kalama musi lon sitelen tawa ===
tenpo sike nanpa 1999 la, sitelen tawa "Tutti gli uomini del deficiente" (toki Italija, "mije ale pi jan pi sona lili").


=== kulupu pi kalama musi pi sin ala ===
tenpo sike nanpa 1997 la, kulupu "Del meglio del nostro meglio Vol. 1" (toki Italija, "pali mi pi pona nanpa wan la ijo pi pona nanpa wan la kuplupu nanpa wan");
tenpo sike nanpa 1997 la, kulupu "E.L.I.O. – The Artists Formerly Known as Elio e le Storie Tese" (toki Inli, "kulupu Elijo li pini jo e nimi "Elio e le Storie Tese""), kalama musi pi tenpo pini kepeken toki Inli;
tenpo sike nanpa 2005 la, kulupu "Baffo Natale Compilation – Le canzoni di Natale di Radio DeeJay" (toki Italija, "kulupu kalama pi linja sinpin pi tenpo musi lete - kalama musi pi tenpo musi pi kama pi jan Jesu lon kulupu kalama DeeJay");
tenpo sike nanpa 2007 la, kulupu "The Original Recordings 1990/2003" (toki Inli, "ni li open lon tenpo sike nanpa 1990 li pini lon tenpo sike nanpa 2003 la kalama musi pi nasin open"), kulupu li wile ala e ni;
tenpo sike nanpa 2009 la, kulupu "Gattini" (toki Italija, "soweli suwi lili"), kulupu li pali sin e kalama musi pi tenpo pini, li pali e kalama musi sin wan;
tenpo sike nanpa 2017 la, kulupu "Yes, We Can't" (toki Inli, "pona a, lon a, mi mute li ken ala").


=== kalama musi pi kulupu ala ===
tenpo sike nanpa 1989 la, kalama "Nubi di ieri sul nostro domani odierno (Abitudinario)" (toki Italija, "kon telo sewi pi tenpo suno pini li toki e tenpo suno kama mi pi nasin pi tenpo suno lon la nasin pi tenpo mute");
tenpo sike nanpa 1990 la, kalama "Born to Be Abramo" (toki Inli, "mi ken ala jan Epawan ala");
tenpo sike nanpa 1990 la, kalama "Born to Be Abramo (Saturday Night strage)" (toki Inli en toki Italija, "mi ken ala jan Epawan ala la utala lon tenpo musi");
tenpo sike nanpa 1992 la, kalama "Servi della gleba" (toki Italija, "jan pali ma pi ken ala");
tenpo sike nanpa 1992 la, kalama "Pipppero®" (toki Pokasi, "kili namako");
tenpo sike nanpa 1992 la, kalama "Pipppero® (English version)" (toki Pokasi en toki Inli, "kili namako kepeken toki Inli");
tenpo sike nanpa 1993 la, kalama "Not Unpreviously Unreleased'nt" (toki Inli, "tenpo pini ala la sina ala li ken kute ala e ni ala");
tenpo sike nanpa 1993 la, kalama "Entra in Esco dal mio corpo e ho molta paura" (toki Italija, "o kama lon insa ni: mi tawa weka tan sijelo mi, li pilin monsuta mute");
tenpo sike nanpa 1993 la, kalama "(Gomito a gomito con l') Aborto / In te" (toki Italija, "lon poka pi pini pi kama mama / lon insa sina");
tenpo sike nanpa 1994 la, kalama "Nessuno allo stadio" (toki Italija, "jan ala li lon tomo suli pi musi sijelo");
tenpo sike nanpa 1994 la, kalama "Nessuno allo stadio – Strike remix" (toki Italija, "jan ala li lon tomo suli pi musi sijelo la nasin sin");
tenpo sike nanpa 1995 la, kalama "Christmas with the Yours" (toki Inli kepeken nasin pi toki Italija, "tenpo sewi lon poka pi mama sina");
tenpo sike nanpa 1996 la, kalama "La terra dei cachi" (toki Italija, "ma kili");
tenpo sike nanpa 1996 la, kalama "La terra dei cachi – Prezioso remix" (toki Italija, "ma kili la nasin sin namako");
tenpo sike nanpa 1996 la, kalama "La terra dei cachi (The Rimini Tapes)" (toki Italija, "ma kili la sitelen pi ma tomo Limini");
tenpo sike nanpa 1996 la, kalama "T.V.U.M.D.B. / Mio cuggino" (toki Italija, "sina pona mute tawa mi / mama mama mi en mama mama pi jan ni li jan sama");
tenpo sike nanpa 1996 la, kalama "El Pube" (toki Italija, "kipisi sijelo unpa");
tenpo sike nanpa 1997 la, kalama "Born to be Abramo (avec Patrick Hernandez)" (toki Inli en toki Kanse, "mi ken ala jan Epawan ala la jan Paki Enante li lon");
tenpo sike nanpa 1998 la, kalama "L'eterna lotta tra il bene e il male" (toki Italija, "ale la pona en ike li utala");
tenpo sike nanpa 1999 la, kalama "Evviva/La visione" (toki Italija, "pona a / lukin namako");
tenpo sike nanpa 1999 la, kalama "Bis" (toki Italija, "o sin");
tenpo sike nanpa 1999 la, kalama "Discomusic" (toki Inli, "kalama musi pi tawa musi");
tenpo sike nanpa 1999 la, kalama "La bella canzone di una volta" (toki Italija, "kalama musi pona pi nasin pi tenpo pini");
tenpo sike nanpa 1999 la, kalama "Presidance®" (toki Inli, "tawa musi pi jan lawa");
tenpo sike nanpa 2000 la, kalama "La gente vuole il gol" (toki Italija, "jan li wile e pali pona pi musi sijelo");
tenpo sike nanpa 2000 la, kalama "Fave Club" (toki Italija, "kulupu jan pi kili ni: ona li sama palisa unpa");
tenpo sike nanpa 2000 la, kalama "Che felicità" (toki Italija, "pilin pi pona mute a");
tenpo sike nanpa 2001 la, kalama "Tapparella" (toki Italija, "len suno pi sinpin tomo");
tenpo sike nanpa 2002 la, kalama "Fave strapazzate" (toki Italija, "kili pi sama palisa unpa li nasin moku pakala ko");
tenpo sike nanpa 2003 la, kalama "Shpalman®" (toki Italija, "jan ko");
tenpo sike nanpa 2003 la, kalama "Shpalman® RMX" (toki Italija, "jan ko la nasin sin");
tenpo sike nanpa 2003 la, kalama "Fossi figo" (toki Italija, "mi namako la");
tenpo sike nanpa 2004 la, kalama "Oratorium" (toki Lasina, "tomo toki");
tenpo sike nanpa 2006 la, kalama "Valzer transgenico" (toki Italija, "tawa musi suwi pi sijelo nasa");
tenpo sike nanpa 2006 la, kalama "Banane giganti" (toki Italija, "kili palisa jelo pi suli mute");
tenpo sike nanpa 2006 la, kalama "Presepio imminente" (toki Italija, "tenpo poka la kiwen sitelen sijelo musi pi kama pi jan Jesu");
tenpo sike nanpa 2007 la, kalama "Enrico va a scuola" (toki Italija, "jan Enliko li tawa tomo sona");
tenpo sike nanpa 2008 la, kalama "Parco Sempione" (toki Italija, "ma kasi Senpijone");
tenpo sike nanpa 2008 la, kalama "Ignudi fra i nudisti" (toki Italija, "jan mute pi len ala li lon la mi jo e len ala");
tenpo sike nanpa 2009 la, kalama "Storia di un bellimbusto" (toki Italija, "jan pi lukin pona");
tenpo sike nanpa 2011 la, kalama "Pensiero stupesce" (toki Italija, "sona wawa");
tenpo sike nanpa 2012 la, kalama "Sta arrivando la fine del mondo" (toki Italija, "ma ale li pini lon tenpo poka");
tenpo sike nanpa 2013 la, kalama "Dannati forever" (toki Italija en toki Inli, "tenpo ale la ike li kama");
tenpo sike nanpa 2013 la, kalama "La canzone mononota" (toki Italija, "kalama musi pi kalama wan taso");
tenpo sike nanpa 2013 la, kalama "Complesso del primo maggio" (toki Italija, "tenpo musi pi jan pali");
tenpo sike nanpa 2013 la, kalama "Amore amorissimo" (toki Italija, "olin pi olin suli");
tenpo sike nanpa 2014 la, kalama "Il Musichione" (toki Italija, "musi toki suli pi kalama musi");
tenpo sike nanpa 2015 la, kalama "Alcol snaturato (una serata speciale)" (toki Italija, "telo nasa nasa la tenpo pimeja namako");
tenpo sike nanpa 2015 la, kalama "Il primo giorno di scuola" (toki Italija, "mi tawa tomo sona lon tenpo nanpa wan");
tenpo sike nanpa 2016 la, kalama "Vincere l'odio" (toki Italija, "jan li weka e wile ike");
tenpo sike nanpa 2016 la, kalama "Il mistero dei bulli" (toki Italija, "sona len pi jan pi wile ike");
tenpo sike nanpa  la, kalama "Vacanza alternativa/China disco bar/Bomba intelligente (2016)" (toki Italija, "tenpo musi pi nasin nasa / tomo telo musi lon ma Sonko / ilo utala sona pi pakala seli");
tenpo sike nanpa 2017 la, kalama "Licantropo vegano" (toki Italija, "sijelo pi jan ni li wile moku e jan taso, taso jan ni li wile moku e kili taso");
tenpo sike nanpa 2018 la, kalama "Arrivedorci" (toki Italija, "mi tawa weka, pona tawa sina");


== tan sona ==
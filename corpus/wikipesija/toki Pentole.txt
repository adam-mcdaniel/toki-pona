toki Pentole (Bersntoler sproch, Bersntolerisch) anu toki Moken (toki Tosi la: Mochenisch, toki Italija la: MÃ²cheno) li toki pi kulupu toki Kemani. jan 1397 li toki ni lon ma Italija. ni li toki lawa wan pi ma Tensino.


== nimi ==
toki ni la, nimi ona li nimi "Bersntolerisch". toki ante la, ona li jo e nimi ante. nimi Moken li tan nimi "mocke" pi toki Tosi majuna. nimi "mocke" li pana e sona ni: jan ni li sona lili, li nasin jaki.


== tenpo pini ==
kulupu pi tenpo sike nanpa 1200 la, ma Pentole li ma jan ala. jan pi toki Tosi sewi majuna li kama tan ma ante. nasin sama la, toki ante li kama lon ma Italija lon tenpo ante. jan mute pi kulupu sin Pentole li kama tan ma Siko pi tenpo lon, tan ma Seki kin.
nasin pi jan Musolini la, jan li ken ala toki Pentole. jan li pini wile toki Pentole. toki ante mute li nasin sama. kulupu pi tenpo sike nanpa 1960 la, toki ni li open pona sin tawa jan. tenpo sike nanpa 1987 la, kulupu sona pi kulupu jan Pentole Sinpa li kama lon, la toki Pentole li lon lipu lawa.


== nimi jan ==
nimi mute pi kulupu mama li tan toki ni. ona li ni: Corn, Campregher, Gozzer, Iobstraibizer, Marchel, Moltrer, Oberosler, Pompermaier, Pompermaijer, Rodler, Froner, Laner, Puecher, Moar, Pallaver, Bort, Broll-Brol.


== tan sona ==
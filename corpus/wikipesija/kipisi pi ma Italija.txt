ma Italija li jo e kipisi mute. ona li nasin ante mute.


== kipisi suli ==
kipisi suli (toki Italija la: regioni) li nasin tu. wan la, kipisi pi namako ala (toki Italija la: regioni a statuto ordinario), ante la, kipisi namako (toki Italija la: regioni a statuto speciale). kipisi LLL pi namako ala li lon, kipisi namako L li lon. ale la, kipisi suli mute li lon.
nasin ISO la, nanpa nimi pi kipisi suli li jo e nanpa tu. nanpa nimi nanpa wan li nasin ni: nanpa 2 en nanpa 3 en nanpa 4 li lon ma Italija lete, nanpa 5 li lon ma Italija meso, nanpa 6 en nanpa 7 li lon ma Italija seli, nanpa 8 li lon ma telo.

lipu lawa la, kipisi suli li jo e ken. kipisi suli pi namako ala la, kipisi li jo e ken ni taso: lipu lawa pi ma Italija li toki ala e ijo la, lipu lawa pi kipisi suli li ken toki e ona, taso kipisi suli li ken ala weka e wile pi ma Italija. kipisi suli namako li ken weka e wile pi ma Italija. kipisi suli li namako tan ni: ona li jo e toki ante, e nasin ante, e wile ante tawa ma Italija ale.


== kipisi lili ==
kipisi lili li nasin mute. nasin ante li jo e nimi ante.

nasin Powinsa (provincia) la kipisi MMMM;
nasin Powinsa namako (provincia autonoma) la kipisi T lon kipisi suli Tensino Ato Asite taso;
ma tomo suli pi jan mute (citt√† metropolitana) la kipisi LLTT;
kipisi pi mute lawa (ente di decentramento regionale) la kipisi TT lon kipisi suli Pijuli Wenesija Sulija taso;
kulupu ken pi ma tomo (libero consorzio comunale) la kipisi LW lon kipisi suli Sisilija taso;
kipisi suli Waletasota taso la, kipisi lili li lon ala. ken en pali la, kipisi suli Waletasota li sama kipisi lili kin. kipisi lili tu pi kipisi suli wan Tensino Ato Asite li pali sama kipisi suli tu.
kipisi lili mute la, nimi ona li sama nimi pi ma tomo lawa ona. taso, nimi ni pi kipisi lili li lon: kipisi lili taso li jo e nimi ni. tenpo ni la, kipisi wan taso pi nasin ni li lon, ona li kipisi Susatenja, ma tomo lawa ona li ma tomo Kaponja. taso, tenpo pini la, kipisi lili Mesijo Kanpitano li lon, ma tomo Sanluli en ma tomo Wilasito li ma tomo lawa ona. tenpo kama la, kipisi Susatenja li pini lon, kipisi Mesijo Kanpitano en kipisi Sulisi Ikesijente li kama lon. kipisi Sulisi Ikesijente kin li nasin ni, ma tomo Kaponja en ma tomo Ikesijasa li ma tomo lawa ona.


=== nasin Powinsa ===
kipisi lili ni pi nasin Powinsa li lon:

kipisi lili pi nasin Powinsa li jo e ken ni:
ona li nasin e sona mani pi jan ona;
ona li nasin e tomo sona;
ona li lon e ni: jan li kepeken wawa ilo lili;
ona li nasin e tomo tawa;
ona li nasin e tomo sona pi nasin pi tomo tawa;
ona li nasin e ni: jan li pona e ni: ilo tawa li pakala;
ona li pana e lipu ni: jan li ken kepeken tomo tawa;
ona li pana e ni tawa jan: jan li pali li kama jo e mani;
ona li ala e ni: jan li pakala e ma;
ona li ala e ni: ijo pona pi tenpo pini li kama pakala;
ona li nasin e ni: jan li weka e jaki tan ma tomo;
ona li kama sona e nanpa pi nasin jan;
ona li ala e ni: jan li ike e jan ante tan nasin sijelo, tan nasin pilin;
ona li wile kama pona tawa kipisi lili ante.


=== nasin Powinsa namako ===
nasin ni li lon kipisi suli Tensino Ato Asite (kipisi nanpa 32) taso.
kipisi suli Tensino Ato Asite li jo e kipisi tu ni: ma Tensino en ma Ato Asite. ma ona li sama ma pi kipisi lili tu ni.
ma Ato Asite la, toki Italija en toki Tosi li lon.


=== ma tomo suli pi jan mute ===


=== kipisi pi mute lawa ===
nimi "ente di decentramento regionale" li pana e sona ni: jan wan li ken jo e wawa lawa ale lon kipisi ma suli wan, taso nasin ni li kipisi e wawa li pana e ona tawa kulupu jan mute. ona li lon kipisi suli Pijuli Wenesija Sulija taso.


=== kulupu ken pi ma tomo ===
nasin ni li lon kipisi suli Sisilija taso.


== ma tomo ==
kipisi ma lili li jo e kipisi. kipisi ni li ma tomo suli (comune). ma tomo suli MMMLLLTWAMMMMLLLW li lon.
ma tomo suli pi jan pi lili nanpa wan li ma Motelone (Morterone), jan MLLTW li lon ona. ma tomo suli pi jan pi mute nanpa wan li ma Loma (Roma), jan TAMMMLLLAMMAMLLLTT li lon ona.
ma tomo suli kin li jo e kipisi. ma tomo lili li lon, li jo e nimi Frazione lon toki Italija, e nimi Hameau lon toki Kanse, e nimi Fraktion lon toki Tosi, e nimi Frazion lon toki Lasin. ma tomo suli li suli mute la, ona li ken kipisi e wawa lawa, li ken jo e kipisi pi nasin Circoscrizione.
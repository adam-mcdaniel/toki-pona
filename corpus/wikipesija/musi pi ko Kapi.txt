musi Kapi (toki Nijon la: カービィ [kaːbiː]) li kulupu pi musi ilo tan kulupu Nintento. ko Kapi li jan suli pi kulupu pi musi ilo ni. musi ale la, ko Kapi li lon ma Pupupu (toki Nijon la: プププランド). ike li kama tawa ma Pupupu la, ko Kapi li utala e ike li awen e ma Pupupu. ko Kapi li wile tawa lon ma, li wile moku e ijo. ona li moku e ijo la, ona li kama wawa sama ijo pi moku ona, sama ni: ko Kapi li moku e jan pi ilo utala la, ko Kapi li kama jo e ilo utala li ken kepeken pona e ilo utala.
moku Tenpula (toki Nijon la: 天ぷら, "moku kasi pi selo lon telo seli", toki Inli la: Tempura) li moku tan ma Nijon. 


== sona pi pali moku ==

wile open pali la jan o kama jo e kasi moku. pini ni la o kepeken ko. ko li ken lon kepeken ijo ni: sike moku waso en telo lete en ko pan. 
o lon insa e ijo ale ni lon supa sike. o kepeken ala moku mute. jan li kepeken moku mute la moku li ken pakala li ken ike. 
o wan e ona ale lon tenpo pi lili mute kepeken ilo moku palisa tu. tan tenpo lili la, moku li jo e nena, li pona tawa uta. 
pini ni la o kipisi e moku kasi. moku o tawa telo ko seli moku.


== tenpo pini ==
jan pi ma Elopa li kama tawa ma Nijon la, ona li pana e moku pi sama lili tawa jan pi ma Nijon. taso la, tenpo ni la, moku ni li kama ante lon ma Nijon, li kama jo e nimi Tenpula.
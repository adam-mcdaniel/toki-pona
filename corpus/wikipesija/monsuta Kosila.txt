monsuta Kosila (toki Nijon la: ゴジラ, Gojira) li monsuta suli lon ala tan sitelen tawa tan ma Nijon. nimi ante pi monsuta Kosila li "monsuta lawa pi monsuta ale" (King of the Monsters). ona li open tan tenpo sike nanpa 1954 tan sitelen tawa Kosila.
monsuta Kosila li akesi wawa li lape lon insa ma anpa telo suli. taso, ona li pini lape tan ilo utala wawa suli. ona li sitelen pi pakala pi ma tomo Ilosima pi ma tomo Nakasaki. sitelen tawa mute pi monsuta Kosila li lon. nimi pi monsuta Kosila li open tan nimi "ゴリラ, gorira" (soweli wawa pi sama jan) tan nimi "鯨, kujira" (kala soweli suli).
monsuta Kin Kon en monsuta Kinku Kitola en monsuta ilo Mekakosila li utala e monsuta Kosila. monsuta Kosila li ken pana e kon seli tan uta ona li ken kalama suli.
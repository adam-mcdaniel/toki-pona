jan li lape la sijelo ona li tawa ala anu tawa lili. ona li sona ala e ijo lon poka ona. tenpo lape la, sijelo jan li kama wawa sin. 
lape la, jan li lukin ala li kute ala e ijo lon. taso jan li ken lukin e sitelen lape. jan li lape ala la sijelo ona en pilin ona li kama ike. suno wawa anu kalama wawa anu pilin wawa la jan li ken ala lape.
soweli li lape lon tenpo pimeja la ona li soweli pi tenpo suno. jan li soweli pi tenpo suno. soweli li lape lon tenpo suno la soweli ni li soweli pi tenpo pimeja. kijetesantakalu en soweli Felis Catus li soweli pi tenpo pimeja.
ma Pelu (toki Epanja la: Per√∫) li lon ma Amelika seli. mute pi ma ni li lon kulupu nena Ante. ma tomo lawa ona li ma tomo Lima.
ma Pelu li poka e ma Pasiju e ma Sile e ma Polipija e ma Ekuwato e ma Kolonpija e telo suli Pasipi.
tenpo pini la, ma mute pi ma Pelu li lawa tan ma Tawansinsuju (anu "ma Inka"). ma Epanja li anpa e ma Tawansinsuju li kama lawa e ma ni. ma Pelu li weka e lawa pi ma Epanja lon tenpo sike 1821.
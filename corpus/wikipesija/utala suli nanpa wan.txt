utala suli nanpa wan la ma pi ma Elopa li suli e kulupu utala ona. jan li pali e tomo utala telo mute e ilo utala mute. wile utala li suli lon ma Elopa. ike lili la, utala li kama. ilo utala sin la kon moli en tomo tawa utala suli en tomo tawa sewi utala li suli e utala. kulupu utala li pali e nasin e tomo lon anpa ma, li utala lon ni. ni kin li suli e utala.
ma Kanse en ma Juke en ma Losi li kulupu utala. ma Tosi en ma Esalasi Mosijo li kulupu utala. ma Losi en ma Sopisi li kulupu utala.
jan Pan Petanan(?) li kama tan ma Esalasi Mosijo. ona li tawa ma tomo Salajepo lon ma Posan. jan Kawilo Pinsi li moli e jan Pan Petanan. ni li ike mute tawa jan pi ma Esalasi Mosijo. ni la, ma Esalasi Mosijo li toki e utala tawa ma Sopisi. ma Losi li pona pilin tawa ma Sopisi. ona li utala la, am Losi li utala. ma Tosi en ma Esalasi Mosijo la, ijo li sama tawa ma Tosi. ma Kanse la, ijo li sama tawa ma Losi.
ma Tosi li wile utala e ma Kanse kepeken nasin utala Silipen. nasin utala ni la, ona o utala e ma Pesije. tawa ma Juke la, ma Pesije li ma pona. ni la, ma Juke li utala e ma Tosi e ma Esalasi Mosijo.
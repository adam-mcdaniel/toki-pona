nasin ni la sina ken toki e tenpo kepeken lukin suno mun.


== nasin pi tenpo sike ==
tenpo sike la ma ni li tawa lon sike. sike ni la suno li lon insa. tenpo sike nanpa wan pi nasin ni li open lon tenpo 3/27/2001. tenpo ni li tenpo open pi tenpo kasi.


== nasin pi tenpo mun ==
tenpo mun la mun li sike tawa lukin. tenpo sike luka tu wan la tenpo sike luka li jo e tenpo mun luka luka tu. taso tenpo sike tu wan li jo e tenpo mun luka luka tu e mun namako. tenpo sike seme li jo e mun namako? sina ken kama sona kepeken toki musi ni: "namako ala, namako, namako ala, namako ala, namako, namako ala, namako, namako ala"
sina ken toki e tenpo mun kepeken nimi tu:

tenpo mun kama pi tenpo kasi / mun nanpa Wan
tenpo mun awen pi tenpo kasi / mun nanpa Kon
tenpo mun pini pi tenpo kasi / mun nanpa Seli
tenpo mun kama pi tenpo seli / mun nanpa Ma
tenpo mun awen pi tenpo seli / mun nanpa Telo
tenpo mun pini pi tenpo seli / mun nanpa Mama
tenpo mun kama pi tenpo pan / mun nanpa Kasi
tenpo mun awen pi tenpo pan / mun nanpa Pipi
tenpo mun pini pi tenpo pan / mun nanpa Kala
tenpo mun kama pi tenpo lete / mun nanpa Akesi
tenpo mun awen pi tenpo lete / mun nanpa Waso
tenpo mun pini pi tenpo lete / mun nanpa Soweli
mun namako / mun nanpa Namako


== nasin pi tenpo suno ==
tenpo suno la suno li kama li weka. tenpo mun nanpa wan li jo e tenpo suno mute luka tu tu. tenpo mun nanpa tu li jo e tenpo suno mute luka luka. tenpo mun nanpa tu wan li jo e tenpo suno mute luka tu tu. tenpo mun nanpa tu li jo e tenpo suno mute luka luka. ni li sike lon mun ali. taso mun namako li jo e tenpo suno mute luka luka.
sina ken toki e kulupu lili pi tenpo suno kepeken nasin ni pi lukin mun:

mun len pimeja
mun lili kama
mun kipisi open
mun suli kama
mun suli sike
mun suli tawa
mun kipisi pini
mun lili tawa
ni la sina ken toki e suno sama ni: "tenpo suno nanpa tu pi mun lili kama pi tenpo mun awen pi tenpo kasi"


== nasin tenpo lon insa pi tenpo suno ==
kipisi pi tenpo suno li ken ni:

tenpo pimeja pana
tenpo pimeja len
tenpo pimeja weka
tenpo suno kama
tenpo suno awen
tenpo suno tawa
kin la sina len kepeken e linja nimi "open pi" e linja nimi "pini pi".
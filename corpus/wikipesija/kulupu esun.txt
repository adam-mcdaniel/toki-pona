kulupu esun li kulupu jan ni: ona li pali kulupu li kama jo e mani tan esun.
mute la ona li jo e tomo esun.


== nasin pi kulupu esun ==
nasin pali la nasin suli tu wan li lon:

kulupu esun pi pali ma: ona li lanpan e kasi tan ma anu li suli e soweli. ona li pana esun e ona.
kulupu esun pi pali ijo: ona li pali e ijo tan ijo ante li pana esun e ona. ona pali e ijo seme la, nasin lili mute li lon: kulupu esun pi ilo pali en kulupu esun pi tomo tawa en kulupu esun moku en kulupu esun pi sitelen tawa en ante mute.
kulupu esun pi li pali tawa jan ante: ona li esun e pali ona tawa jan anu tawa kulupu esun ante. ona li pali seme la, nasin lili li lon:
kulupu esun tawa: ona li tawa e ijo e jan.
kulupu esun pi pali luka: jan pali ona li pali kepeken luka. ken la ona li pona e ijo pakala li lili e linja lawa li pana e linja telo anu e linja pi wawa linja lon tomo.
kulupu esun pi esun ijo: ona li lanpan esun e ijo li pana esun e ona.
kulupu esun mani: jan ken pana e mani tawa ona. tenpo ante la jan lanpan e mani ni e mani tan ni: kulupu esun li pana e mani tawa jan ante. tenpo ante la jan ni li pana e mani mute. kulupu esun mani li tawa kin e mani tan jan wan tawa jan ante.
kulupu esun pi tomo lape
kulupu esun pi tomo moku
kulupu esun pi pana sona
jan jo la nasin ni li lon:

kulupu esun pi jan jo wan: jan wan li jo e ale.
kulupu esun pi jan jo mute: kulupu jan li jo e kulupu esun. nasin lili li lon tan ni: jan anu kulupu esun ante li wile e mani tan kulupu esun la ona li ken ala pana e mani la, seme pana e mani tan jo ona:
jan jo ale (toki Tosi: offene Handelsgesellschaft, oHG)
jan jo wan anu jan mute pi ale ala (toki Tosi: Kommanditgesellschaft, KG)
jan ala. lon insa nasin ni la, nasin lili li lon tan nasin pi kama jan jo:
jan ale taso li wile la, kulupu pi jan jo li ken ante (lon ma Tosi: GmbH, lon ma Juke lon ma Mewika: Ltd). ma mute la, nasin ni li lon ala.
jan li kepeken e pali pi kulupu esun la, ona li ken pana e mani li kama jan pi kulupu jo (toki Inli: co-operative, toki Tosi: Genossenschaft).
jan li ken esun e lipu jo. o lukin lon anpa.


=== kulupu esun pi lipu jo ===
ona la jan jo e lipu. lon lipu la sitelen li toki e ni: sina jo e kipisi pi kulupu esun. jan li ken esun e lipu ni. mute la jan li ken esun li toki ala tawa e kulupu esun. ni la kulupu esun li sona ala e jan jo ona. tan ni la toki mute la nimi kulupu ni li kulupu pi nimi ala (toki Kanse: société anonyme, SA, toki Netelan: naamloze vernootschap, NV). toki ante li nimi e ona tan nimi pi lipu ni anu tan nimi pi jan jo ona (toki Tosi: Aktiengesellschaft, AG, toki Losi: акционерное общество, АО).
mute la kulupu esun suli li kulupu esun pi lipu jo. tomo esun pi lipu jo li lon. ni la jan li ken kama jo e kipisi lili pi kulupu esun ni li ken pana esun e ona kepeken nasin pona. jan ni li wile ala pali tawa e kulupu esun ni. ona li wile kama jo e mani taso.


== kulupu pi kulupu esun ==
ken la jan jo li jan lon ala li kulupu esun ante. ni la kulupu pi kulupu esun li lon.


== kulupu esun wan ==
lon poka pi kulupu esun ante mute la jan mute li sona e kulupu esun ni:
kulupu Sinsi.
kulupu Nintento
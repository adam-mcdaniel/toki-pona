jan Kawe Luwi (toki Inli la: Clive Lewis) anu nimi ale jan Kawe Setepe Luwi (toki Inli la: Clive Staples Lewis) li jan sitelen pi toki Inli li jan pi sona sitelen li jan sona pi nasin sewi Kolisu Anlikan. tenpo sike 1898 la ona li kama lon. tenpo sike 1963 la ona li moli. 


== lon ona ==
jan Kawe Luwi li kama lon ma tomo Pelepa (toki Inli la: Belfast) pi ma Ele. ona li utala lon utala suli nanpa wan. ona li kama sona e sitelen Inli lon tomo sona Osote (toki Inli la: Oxford). tenpo sin la ona li pana sona lon tomo sona Osote.
jan Tokin li jan pona ona. ona tu li pana sona lon tomo sona Osote. jan Tokin li jan pi nasin sewi Kolisu Katolika. ona li pali e ni: jan Kawe Luwi li kama jan pi nasin sewi Kolisu. taso la jan Kawe Luwi li tawa nasin sewi Kolisu Anlikan. tenpo ni la jan Kawe Luwi li jo e tenpo sike 32. nasin sewi li jo e suli mute lon pali pi jan Kawe Luwi.
tenpo sike 1956 la jan Kawe Luwi li kama jo e meli. ona li jan sitelen pi ma Mewika. nimi ona li jan Soi Tawiman (toki Inli la: Joy Davidman). tenpo sike tu tu li pini la ona li moli. ona li jo e e tenpo sike 45.
jan Kawe Luwi li moli lon ma tomo Osote.


== pali ona ==
jan Kawe Luwi li sitelen e kulupu lipu pi tenpo pini pi ma Nania (toki Inli la: The Chronicles of Narnia). ona li sitelen e lipu musi ante. ona li sitelen e lipu pi nasin sewi Kolisu. ona li sitelen e lipu pi nasin pona pi jan Jesu (toki Inli la: Mere Christianity) e lipu ante pi nasin sewi.
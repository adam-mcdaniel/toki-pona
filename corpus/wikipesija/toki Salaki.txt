toki Salaki (toki Salaki la: ᏣᎳᎩ /t͡salagi/) anu toki Seloki (toki Inli la: Cherokee /tɪ̀nɛ́/) li toki pi kulupu jan Salaki. jan mute ala li toki kepeken toki Salaki tan ni: jan mute pi kulupu Salaki li toki kepeken toki Inli lon tenpo ni sama jan pi ma Mewika.


== kalama ==


=== kalama pini ===

* jan ante li ante e kalama /t͡s/ tawa kalama /d͡ʒ/, /t͡ʃ/, anu /d͡z/.


=== kalama open ===


== nasin sitelen ==

tenpo sike 1810 la jan Sekoja li pali e nasin sitelen pi toki Salaki. nasin sitelen ni li nasin sitelen pi kulupu kalama.


=== pali ===
lon tenpo sike 1810 la jan mute pi ma Salaki li toki e ni: sitelen toki (ijo pi jan walo) li nasa li ike. jan Sekoja li toki e ni: sitelen toki li pona tawa ma Salaki; toki Salaki li wile e sitelen toki. taso jan Sekoja li sona ala sitelen.
jan Sekoja li pali e nasin sitelen tawa ma ona. tenpo nanpa wan la nasin sitelen ona li jo e sike mute e linja lili. taso ona li ante e nasin sitelen ona tan ni: jan li wile pali e lipu kepeken tenpo lili. tenpo ni la nasin sitelen pi ma Salaki li sama sitelen Lasina tawa lukin.


== alasa awen ==
tenpo ni la jan pi mute ala li ken ala toki kepeken toki Salaki. jan pi ma Salaki li pali e tomo sona Kituwa (New Kituwah Academy) e tomo sona ante tan ni. tomo ante mute li pali tawa awen pi toki Salaki.


== nimi pi toki Salaki ==
ᎤᎵᎮᎵᏍᏗ /ulihelisdi/ - o kama pona.
ᎣᏏᏲ /osijo/ - toki. (tawa jan suli)
ᏣᎳᎩᏍ ᎯᏬᏂᏍᎩ? /t͡salagis hiɰonisgi/ - sina ken ala ken toki kepeken toki Salaki? (tawa jan wan)
ᎨᏍᏗ ᏱᏥᎦᏔ /gesdi jit͡sigata/ - mi sona ala.
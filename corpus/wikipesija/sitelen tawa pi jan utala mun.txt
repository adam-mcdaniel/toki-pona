sitelen musi pi jan utala mun (toki Nijon la: 美少女戦士セーラームーン, toki Inli la: Pretty Guardian Sailor Moon) li lipu, li sitelen tawa. mama ona li jan Takejusi Nako (toki Nijon la: 武内 直子, Takeuchi Naoko). tenpo open la, ona li kama lon lipu Nakajosi.


== ona li ni ==
jan Usagi (toki Inli la Serena. toki pona: jan Uma) li meli li jan sona insa. ona li kama sona e soweli Luna, ona li soweli noka pimeja. ona li pana e kiwen tawa ona. kepeken kiwen ni la, jan Uma li ken ante sijelo tawa jan utala mun. jan utala mun li awen e ma tan ike. jan Uma en soweli Luna li pali e kulupu pi jan utala tan ona li jo e jan lawa e kiwen walo. jan utala ante li ni: jan Ami (toki Inli la Amy. toki pona la jan Poleta) li sona mute, li jan utala telo. jan Rei (toki Inli la Raye; toki pona la jan Sike) li jan pi tomo sewi, li jan utala seli; jan Makoto (toki Inli la Lita. toki pona la jan Makoto) li jan pi tomo sona ante, li jan utala kasi; jan Minako (toki Inli la Mina. toki pona la jan Minako) li jan pi nimi suli, li jan utala kiwen. jan Minako li jo e soweli noka ni: ona li soweli Atemi. kin la, ona li kama sona e jan Mamoru (toki Inli la Darien. toki pona la jan Mamolu). ona li jan sona sewi, li pona e ona lon jan utala pi selo sinpin.
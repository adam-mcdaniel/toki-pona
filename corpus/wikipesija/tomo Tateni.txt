tomo tawa Tateni (toki Inli la: Titanic)  li tomo tawa lon telo tan ma Inli. tenpo sike nanpa 1912 la, ona li tawa ma tomo Nujo lon ma Mewika tan ma tomo Sowanten lon ma Inli. ni li tawa ona nanpa wan. ona li tawa lon telo suli Alansi. tawa ni la, ona li pakala lon kiwen suli pi telo lete. tan ni la, tomo Tateni li pakala li tawa anpa telo. jan 2 224 li lon tomo tawa Tateni. jan 1 500 li moli. nanpa pi jan moli la, ona li ike nanpa wan pi tomo tawa telo.
tenpo sike 2023 la, poki tawa pi anpa telo li tawa sijelo pakala pi tomo Tateni, taso poki li pakala li moli e jan tawa ona.
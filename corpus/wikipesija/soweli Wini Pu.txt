soweli Wini Pu (toki Inli la: Winnie-the-Pooh) li soweli pi lon ala tan lipu pi jan Alan Alesanta Min. jan Ene Sepa li sitelen e ona. soweli Wini Pu li pona mute tawa jan. ona li pona li sona ala. pali e lipu en ko suwi jelo li pona tawa ona.


== pali ==

jan Kitopa Opin Min li jan lili pi jan Alan Min. tenpo sike 1921 la, jan Alan li pana e soweli ilo tawa jan Kitopa. jan Kitopa li nimi e ona «Etuwa» (toki Inli la: Edward Bear). jan Kitopa li lukin e soweli Winipe lon tomo soweli pi ma tomo Lontan. soweli Etuwa li kama jo e nimi «Wini» (toki Inli la: Winnie). jan Alan li nimi e soweli ilo pi jan Kitopa «Wini Pu». «Pu» li nimi waso. jan Kitopu li pana e moku tawa waso ni.


== soweli Wini Pu li lon lipu pi jan Alan Min ==
soweli Wini Pu lon lipu pi jan Alan Min: lipu "tenpo pini la, mi mute li lili" (toki Inli la: When We Were Very Young) (1924) en lipu "Wini Pu" (toki Inli la: Winnie-the-Pooh) (1926) en 
lipu "tenpo ni la, mi mute li 6 tenpo sike" (toki Inli la: Now We Are Six) (1927) en lipu "tomo li lon ma Pu" (toki Inli la: The House at Pooh Corner) (1928).
jan Kitopa Opin li jo e soweli ilo mute lon lipu pi jan Alan: soweli Wini Pu en soweli lili en soweli tawa en soweli Kena en soweli Lu en soweli wawa linja. waso sona en soweli pi kute suli li lon ma pi kasi suli.


== soweli Wini Pu li lon lipu ante ==

jan mute li ante toki e lipu pi jan Alan. tenpo sike 2009 la, jan Tavi Penetiktu li pali e lipu "kama sin lon ma pi kasi suli" (toki Inli la: Return to the Hundred Acre Wood). lipu ni li awen pi lipu pi jan Alan.


== soweli Wini Pu li lon sitelen tawa ==

kulupu Sinsi pi ma Mewika li pali e sitelen tawa mute pi soweli Wini Pu. kulupu Sojumupin (toki Lusi la: Союзмультфильм) pi ma Sesesele li pali e tu wan sitelen tawa. soweli Wini Pu li lon sitelen tawa ante.


== wawa ==
jan Me Keneti tan The Guardian li pilin e ni: jan mute li sona e soweli Wini Pu, jan mute li sona ala e soweli ante lon lipu. kulupu Pos li pilin e ni: soweli Wini Pu li suli, ona li pana e mani mute. tenpo sike 2006 la, sitelen pi soweli Wini Pu li lon nasin wawa pi ma tomo Losansele


== lipu ==
soweli Wini Pu en jan pi ale ale ale
soweli Wini Pu lon lipu pi kulupu Sinsi


== tan sona ==
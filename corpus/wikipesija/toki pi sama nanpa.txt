toki pi sama nanpa li ni: toki nanpa li lon poka tu pi sitelen sama. ona li toki e ni: toki tu nanpa ni li sama.
jan li pona e toki pi sama nanpa la, ona li alasa sona e ni: nanpa nimi li seme la, toki ni li lon? nanpa nimi ni li nanpa pi sona ala; nanpa li pona e toki pi sama nanpa la, ona li nanpa pona tawa toki ni.
jan Lope Leko li lon e sitelen sama ("=") lon sike nanpa 1557. ona la, sitelen ni li pona tan ni: palisa tu li sama lon suli lon nasin la, ona li sama nanpa wan.
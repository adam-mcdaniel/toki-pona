jan Epajan Linkon anu jan Epawan Linkon (toki Inli la: Abraham Lincoln) li jan lawa nanpa 16 pi ma Mewika. utala kipisi pi ma Mewika la, ona li jan lawa. ona li kama lon ma Kentaki.


== utala kipisi pi ma Mewika ==
tenpo pini la, ma lili pi ma Mewika seli li wile e ni: jan li ken jo e jan pimeja. taso, ma lili pi ma Mewika lete li wile ala e ni. kulupu lawa pi ma Mewika li kipisi tan ni. jan lawa la, jan pi ma lili lete li anu e jan Linkon. jan Linkon li wile ala e ma tu. tenpo sike nanpa 1861 la, ma lili pi ma Mewika seli li kipisi e ma, li mama e ma lawa sin. ma tu li utala.
tenpo utala la, jan Linkon li pali e lipu lawa pi weka jo jan (toki Inli la: Emancipation Proclamation). tenpo sike kama nanpa tu tu la, utala li pini. ma tu li kama wan. tan ni la, jan Son Wi Pu (toki Inli la: John Wilkes Booth) li moli e jan Linkon lon tenpo sike nanpa 1865.
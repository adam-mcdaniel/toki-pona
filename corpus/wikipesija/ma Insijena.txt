ma Insijena (toki Inli la: Indiana /ˌɪndiˈænə/) anu ma Insijana anu ma Usali li ma kipisi pi ma Mewika. ma tomo lawa ona li ma tomo Insijenapoli. ma Insijena li lon poka pi ma Misikan, li lon poka pi ma Ilino, li lon poka pi ma Kentaki, li lon poka pi ma Owajo, li lon poka pi telo Misikan.


== nimi ==


=== tan pi nimi Insijena ===
nimi Insijena li tan nimi Inli "Indiana." toki Inli la nimi "Indiana" li sama "ma pi jan tan" anu "ma "Indian."" 


=== tan pi nimi Usali ===
toki Inli la nimi Usali li "Hoosier." toki Inli la jan pi ma Insijena li jan Usali. jan ala li sona e tan pi nimi Usali. nimi Usali la kulupu pi tenpo pini pi ma Insijena (Indiana Historical Bureau) li toki e ni: nimi Usali li tan ma Wesinja, li tan ma Kentaki, li tan ma Nokewalana, li tan ma Sakewalana, li tan ma Tenesi. ante la, tenpo sike 1833 la, lipu The Pittsburgh Statesman li toki e ni: nimi Usali li tan nimi "Who's here?"
ken la nimi Usali li ike, li pana tawa jan nena.


== tenpo pini ==


=== jan tan ===
tenpo pi kiwen pi telo lete li pini la, ijo lon li ken tawa ma ale. tenpo sike pini 10,000 la kulupu jan nanpa wan li tawa ma Insijena nimi. kulupu ni li pali ala e ma tomo. kulupu ni li alasa e soweli suli, e kili pi jan ala, e kasi pi jan ala. kulupu ni li pali e ilo kepeken kiwen pakala.
tenpo sike pini 6,000 la kulupu lon ma ni li kama pali e nena ma tan ni: kulupu li tawa nena e moli ona. kin la kulupu li tawa nena ante e ijo pakala, e wan mute pi soweli moli, e ilo pakala. kulupu li pali e tomo awen, e ma tomo.
tenpo sike pini 3,000 la kulupu li kama pali e poki kepeken ko ma. kulupu li kama suli e kasi sama ni: kasi ni li palisa nena jelo. kin la kasi ante li sike pi jelo loje pi insa ko.


=== jan Elopa li kama ===
tenpo sike nanpa 1679 la jan Kanse li kama lon ma Insijena nimi. tenpo ni la ma pi kama Kanse li kulupu tomo Sapen lon telo linja Senjose.
tenpo sike nanpa 1715 la jan Kanse li pali e tomo pi awen utala Mijami lon kulupu tomo Kekijonka. tenpo ni la tomo Kekijonka li tomo Powejen.


== ma li sama ni ==


=== telo linja ===
telo linja mute li lon ma Insijena. 
telo linja ni li tawa telo Iwi:

telo Mami
telo Senjose (tawa telo lili suli Iwi)
telo Senamawi
telo linja ni li tawa telo Misikan:

telo Senjose (tawa telo Misikan)
telo linja ni li tawa telo linja Misisipi:

telo Owajo
telo Wapasi
telo walo
telo Wapawani
telo Ankasaka


=== kulupu tomo ===
kulupu tomo mute li lon ma Insijena.

tomo Insi
tomo Powejen
tomo Epanwi
tomo Sapen
tomo Kamele
tomo Pisasa
ma tomo Pumintan
tomo Amon
tomo Lapaje
tomo Nopeli
tomo Kewi
tomo Munsi
tomo Kinwa
tomo Kokomo
tomo Tewajo
tomo Wesopejo
tomo Elo


== musi ==


=== musi sijelo ===
kulupu pi musi sijelo li musi tan mani lon ma Insijena.

 ma Mewika
leko Lupiko li ilo musi leko tan jan Lupiko Eno (toki Mosijo la: Rubik Ernő). jan Lupiko li kama tan ma Mosijo li pali e ilo musi ni lon tenpo sike nanpa 1974. taso jan li ken esun e ona lon tenpo sike nanpa 1980.
tenpo open la, nimi pi leko Lupiko li ‘leko nasa’. jan 450 000 000 li esun e ilo musi ni! ilo musi ni li wile e ni: lawa jan li pali mute. ni la, leko Lupiko li jo e nasin 43 252 003 274 489 856 000. nasin pali li ni: sina ken ante e sijelo ona. jan li wile e ni: sinpin ale ona li jo e kule wan. ken la, pilin sina li ni: ona li wile ala e lawa suli. taso jan Lupiko li wile pini e musi ni la ona li wile e tenpo mun wan. 
tenpo ni la, jan li ken kepeken musi ni kepeken tenpo lili a. jan Xuanyi Geng (toki Sonko la, 耿暄一) li kepeken ona kepeken tenpo Sekon 3.05. toki pini la, leko Lupiko li wile e ni: lawa jan li pali mute. taso jan ale li ken kama sona nasin e ona. lipu Jutu li jo e sitelen tawa mute pi kama sona pona. tenpo ni la, leko Lupiko li ken leko ante. leko Lupiko li ken jo e sinpin mute e kule mute. jan li ken utala lon tenpo utala pi leko Lupiko lon ma ale.
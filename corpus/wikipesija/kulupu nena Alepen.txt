kulupu nena Alepen (toki Tosi la: Alpen) anu kulupu nena Alepe (toki Kanse la: Alpes, toki Lowensina la: Alpe) anu kulupu nena Alepi (toki Italija la: Alpi) li kulupu pi nena ma lon ma Elopa. kulupu nena li lon ma mute ni:

ma Esalasi
ma Italija
ma Kanse
ma Suwasi
ma Tosi
ma Lowensina
ma Lisensan
kulupu ni la nena ma pi suli nanpa wan li nena ma walo (toki Kanse la: Mont Blanc, toki Italija la: Monte Bianco). ona li lon ma Kanse lon ma Italija.
kulupu ni li lon poka pi ma tomo Sijete, lon poka pi ma tomo Nise, lon poka pi ma tomo Win.
nena Großglockner li nena pi suli mute mute. kulupu nena li lete mute. ko lete walo mute li kama lon nena. jan mute li tawa kulupu nena Alepen tan ni.
jan li lon ma ni lon tenpo pi majuna mute. jan li lukin e sijelo moli pi jan majuna lon tenpo sike nanpa 1991. jan ni li lon tenpo pi weka pi tenpo sike MMLLA. jan pi tenpo sin li pana e nimi Esi (toki Tosi la: Ötzi) tawa ona.
ma ni li tomo pi jan LLTTAAA. tenpo sike ale la, jan WAMAAA li kama lon ma ni lon tenpo musi.


== tan sona ==
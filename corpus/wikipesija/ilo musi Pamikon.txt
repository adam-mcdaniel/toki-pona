kulupu Nintento li pali e ilo musi Pamikon (toki Nijon la: ファミリーコンピュータ (ファミコン), "ilo sona pi kulupu mama") lon sike nanpa 1983 li pana e ona lon ma Nijon. ona li kama lon ma Juwese lon sike nanpa 1985, taso selo ona li ante. esun pi musi ilo li moli wawa lon tenpo poka la kulupu Nintento li wile ala e ni: ilo ona li sama ilo musi pini tawa lukin. ni la ona li kama sama ilo sitelen tawa lukin li kama ilo musi Enije (toki Inli la: Nintendo Entertainment System (NES), "ilo musi pi kulupu Nintento").
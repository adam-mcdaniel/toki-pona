ma tomo Wape (toki Inli la: Traverse City /ˈtrævərs ˈsɪti/) li ma tomo lon ma Misikan lon ma Mewika. ona li ma tomo lawa pi kipisi ma Kanwape. taso ona li lon kipisi ma Lilana kin. ona li ma tomo pi mute jan nanpa wan lon ma Misikan sewi.
ma tomo Wape li lon open pi telo poki Kanwape. ona li telo lili pi telo suli Misikan. telo ni li tu tan ma palisa Omisan. ma ni li suli Mita 29,000 li open lon ma tomo Wape. ma tomo Wape li jo e ma tomo lili tu wan lon poka ona. ni li ma tomo lili Emu li ma tomo lili Ipe li ma tomo lili Kapi li ma tomo lili Peninsula.
ma tomo Wape li jo e nimi "the Cherry Capital of the World". toki pona la nimi ni li toki: ma nanpa wan pi kili loje lili. ona li jo e nimi ni tan ni: ma poka ona li pona mute tawa kasi pi kili loje lili. ma tomo ni la musi suli pi ale ma pi kili loje lili anu musi suli Cherryfest li lon. jan 500,000 li kama tawa musi ni lon tenpo sike ale. kin la ma tomo Wape li pali e telo nasa kili mute.


== tan sona ==
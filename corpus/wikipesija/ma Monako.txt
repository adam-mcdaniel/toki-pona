ma Monako li ma lawa lili li ma tomo lon ma suli Elopa. ma Kanse en telo suli Mesitewane li sike e ona. jan pi ma Monako li jo e mani mute. jan wan li lawa e ona. tenpo ni la, jan lawa li jan lawa Ape nanpa tu. 
tenpo pini mute la, jan lawa pi nanpa wan li jan lawa Pansuwa Kimasi. ona li pali e ma Monako. ma Monako li kama e ma lawa lon tenpo sike 1297. ma Monako li lon ala kulupu wan pi ma Elopa. taso ona li kepeken e mani Elo. jan mute li kama tawa ma Monaka tan ni: ona li wile tawa tomo pi wile mani Kasinotemontekalo. jan mute li wile lukin e utala musi pi tomo tawa wawa Grand Prix. nimi pi ma Monako li kama tan nimi μόνοικος (mónoikos). ona li nimi pi toki Elena li 'tomo wan'. jan mute pi ma ni li alasa e nasin sewi Kolisu.
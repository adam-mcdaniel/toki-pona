nasin pi lawa ala li nasin kulupu. jan pi lon kulupu ni li jo ala e jan lawa. jan nasin pi lawa ala li pilin e ni: jan lawa li ike li pakala e mute. nasin pi sona ala li pana sona e ni: jan wile ala e jan lawa.
sona nasin pi lawa ala pi tenpo ni li kama tan tenpo 1800s. taso, tan pi nasin pi lawa ala li tan tenpo pini mute mute.
jan pi nasin pi lawa ala li wile e ni: jan ale li sama. 
ma linja li lon ala. mani li lon ala. 
jan li lon li pali lon kulupu.
lon nasin ni la jan lawa li jo ala e ilo pali. kulupu jan li jo e ilo pali.


== tenpo pini ==


=== tenpo pini nasin pi lawa ala pi tenpo ===
tenpo pini mute la jan Sonko en jan Elina li sitelen e nasin sama nasin pi lawa ala. lawa o lon ala lon la, jan pi nasin sewi To li toki lon sitelen pi jan Suwan So (莊周) pi jan Lase (老子). kin la jan Asulo (Αἰσχύλος) en jan Sopoki (Σοφοκλής) li kepeken toki Antikoni (Ἀντιγόνη) tan ni: kulupu la lawa sitelen pi kulupu lawa en ken pi pilin jan li ken lon ala.


=== nasin pi lawa ala pi tenpo ni li kama ===
kulupu pi sike suno nanpa 18 la jan Wilan Kowin (William Godwin) li weka e tan pona pi kulupu lawa Inli. jan Masu Sijana (Max Stirner) li pali e nasin jan taso. (nasin jan taso li sama ni: jan ale li lawa e jan ala. jan li ken pali e ale.) jan Pijesose Pudon (Pierre-Joseph Proudhon) li pali e nasin pi lawa ala pi esnu kulupu, li jan nanpa wan ni: jan li kepeken nimi "jan nasin pi lawa ala."


=== ante lawa Lusi ===
ante lawa Lusi la jan nasin pi lawa ala li pana e pona tawa kulupu lawa pi tu suli (большевик). jan nasin pi lawa ala en jan pi tu suli li utala e kulupu walo (Бѣлое движеніе). ma Ukawina la jan nasin lawa ala li pali e ma Manosina (Махновщина). taso, kulupu lawa pi tu suli li kama wawa la tu silli li utala e ma Manosina e jan nasin pi lawa ala e jan pi nasin ante pi pali kulupu kin.


== kipisi nasin pi lawa ala ==
nasin pi lawa ala pi esun ala
nasin pi lawa ala pi kulupu pi jan pali
nasin pi lawa ala pi nasin sewi
nasin pi lawa ala pi utala ala
ni li nasin pi lawa ala pi nasin mani kin, taso jan mute li toki e ni: ona li lon ala e nasin pi lawa ala.
musi Pokemon Lupi (toki Nijon la: ポケモンルビー, "monsuta poki pi kiwen loje") en musi Pokemon Sapaja (toki Nijon la: ポケモンサファイア, "monsuta poki pi kiwen laso") li musi open pi kulupu nanpa tu wan pi musi ilo Pokemon. ona li lon ilo Kemupojatopansu li kama lon tenpo sike nanpa 2002. kulupu Kemupuliku li pali e ona. kulupu Pokemon en kulupu Nintento li pana e ona. kulupu Pokemon li pana ala e musi Pokemon pini. ni li pana ona nanpa wan.
ijo mute pi musi ni li sama ijo pi musi pini. jan li wile kama jan soweli nanpa wan li wile utala e jan wawa ale. kin la, ona li utala e jan ike.
tenpo sike nanpa 2014 la kulupu li sin e musi ni lon ilo Nintento Sisije. musi sin ni li musi Pokemon Omekalupi li musi Pokemon Alupasapaja.
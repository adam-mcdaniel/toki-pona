ma Ilan (toki Ilan la: ایران) anu ma Pasi li ma lon ma Asija. ma Ilakija en ma Tuki en ma Aja en ma Asepajan en ma Sikimen en ma Akanisan en ma Pakisan li lon poka ona. telo Kapiki li lon poka ona. telo suli Pasi pi telo suli Palata li lon poka ante ona.
tenpo pini mute la, ma Ilan li lon. tenpo lon poka pi tenpo sike 3000 BCE la, ma Elan li kama lon ma Ilan.  tenpo lon poka pi tenpo sike 700 BCE la, kulupu jan Mete li wan e ma Ilan. ma Ilan li wan la, ni li tenpo nanpa wan. tenpo sike 550 BCE la, jan lawa Kulu nanpa tu li open e ma lawa suli Akemeni. ni li kama e ma lawa suli suli. tenpo sike 334 BCE la, jan Alekanto suli li anpa li pakala e ma Akemeni.
tenpo ni la kulupu lawa pi ma Ilan li jo e nasin lawa kepeken nasin sewi Isilan. ona li jo e jan lawa nanpa tu: jan lawa pi kulupu lawa en jan lawa sewi nanpa wan. lawa pi jan lawa sewi nanpa wan li open la, tenpo pi lawa ona li lon ali ona.
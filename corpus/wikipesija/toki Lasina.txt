toki Lasina (toki Lasina la: lingua latīna) li toki pi ma Lasina lon tenpo pini li toki pi ma Loma lon tenpo pini. taso ma suli Loma pi pini suno li pakala la, toki Lasina li awen. toki Lasina pi jan mute li ante lon ma ante li kama e toki pi kulupu Loman. taso tenpo mute la, jan pi ma Elopa li kepeken awen e toki ni lon lawa lon sewi lon sona.
jan suli pi sitelen musi lon toki ni li jan Wekiliju (Vergilius) li jan Olasiju (Horatius) li jan Takitu (Tacitus).


== tenpo pini ==
toki Lasina li kama lon ma Lasina lon ma Italija pi tenpo pini. ma ni la, ma tomo Loma li kama. ma tomo Loma li kama lawa e ma mute. ma suli ni li awen lon tenpo mute la jan mute pi ma tomo Loma li pana e toki Lasina tawa jan pi ma ante mute la toki sin mute li kama lon li kama kulupu toki Loma.


=== tenpo ni ===
tenpo ni la, toki Lasina li toki mama pi jan ala. taso jan sona li kepeken toki Lasina tan ni: ona li pana e nimi tawa soweli mute tawa ijo ante mute. jan pi kulupu sewi Katolika li toki kepeken toki Lasina li lukin e lipu pi tenpo ante mute pi toki Lasina. tan ni la, ona li toki lawa lon ma Wasikano.


== sitelen ==
sitelen pi toki Lasina li lon anpa. toki Lasina li kepeken sitelen Lasina.


=== kalama pini ===

ph, th, kh, z, y(:) li kama tan nimi pi toki Elena
kwh li ken kepeken lon /khuV/
w en j li ante kalama tan i, tan u
tʃ en dʒ li kepeken taso lon toki sewi Lasina


=== kalama open ===


== sitelen pi toki Lasina ==


== nimi selo pi nimi ijo ==


== toki pi toki Lasina ==
toki!: Salve!
suno pona!: Diem bonam(/bonum)!
lape pona!: Noctem bonam!
mi tawa! en tawa pona!: Vale!
o kute!: audi!
wan, tu, tu wan: unus, duo, tres


== toki suli ==
Carpe diem: o wile e suno ni
Veni, vidi, vici: mi tawa, mi lukin, mi utala
Alea iacta est: pona nasa li lon
Cogito ergo sum: mi pilin la mi lon
In vino veritas: telo nasa la lon li lon
Deus ex machina: tan pali sewi
Errare humanum est: jan ale li pakala
Mens sana in corpore sano: lawa pona lon sijelo pona
Per aspera ad astra: nasin ike la tawa mun
Dura lex, sed lex: lawa [li] kiwen, taso [ona li] lawa
Memento mori: o sona e moli
Tempus fugit: tenpo li waso
Divide et impera: o kipisi la o lawa
Quid pro quo: ijo tan ijo
Si vis pacem, para bellum: sina wile e utala ala la o awen tawa utala
Plus ultra: ma sin la ijo li lon
Et cetera: mute ante


== linja tawa ==
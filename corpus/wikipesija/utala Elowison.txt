utala Elowison pi kalama musi (toki Inli la: Eurovision Song Contest) anu utala Elowison anu ESC li utala pi kalama musi. kulupu sitelen weka pi ma Elopa li pali e ni lon tenpo sike ale. kulupu sitelen weka pi ma ale li pana e jan kalama e kalama musi sin. kulupu ni li pana e wile ona tawa kalama musi pi ma ante. kalama li jo e wile mute nanpa wan la, ona li anpa e kalama ante.


== tan ==
tenpo pini la, kulupu sitelen weka pi ma Elopa anu kulupu EBU li wile e ni: kulupu sitelen weka pi ma ante li ken pali e sitelen tawa kepeken mani lili. jan li pali e sitelen weka lon ma mute kepeken nasin sitelen weka Elowison. tenpo sike nanpa 1955 la, jan Mase Besenson li lawa e kulupu toki pi kulupu EBU. kulupu ni li alasa e ni: kulupu sitelen weka pi ma mute li pali sama wan. jan lawa Sekijo Pulijese pi kulupu RAI li pilin e ni: jan li ken pali e utala kalama musi lon ma Elopa. ni li pona tawa kulupu EBU. jan li pali e utala Elowison sama utala Sanlemo pi kalama musi.


== utala ale ==
anpa ma li lon anpa pi supa ma. ona li jo e kiwen e ko e kiwen mani e telo e telo pimeja pi pali seli e kon pi pali seli e ijo ante. jan li alasa e ijo ni tan anpa ma.


=== tomo pi anpa ma ===
anpa ma li ken jo e tomo insa ona.
tenpo pini la jan li lon tomo pi anpa ma. tomo pi anpa ma li awen e jan tan soweli anu kon lete anu ijo ike ante. jan ni li sitelen e sitelen lon sinpin pi tomo ni.


=== sona pi tenpo pini ===
ijo mute pi tenpo pini li lon anpa ma. ona li ilo li sijelo moli li poki telo pi ko kiwen li mani li tomo li ijo ante. jan sona pi tenpo pini li alasa ijo ni. jan li kama sona e tenpo pini tan nasin ni.
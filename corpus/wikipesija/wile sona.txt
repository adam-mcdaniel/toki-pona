jan li wile sona la, jan ante o pana e sona. 


== wile sona lon toki pona ==
toki pona la, toki pi wile sona li kama kepeken nasin mute. 


=== wile sona kepeken nimi "seme" ===
jan li ken pali e toki pi wile sona kepeken nimi "seme":

sina wile e seme?
wile sona ni la, jan ante o ante e nimi "seme" tawa nimi ante:

mi wile e kili.
anu

mi wile e pan


=== wile sona kepeken toki "(ijo) ala (ijo)" ===
kin la, jan li ken toki e wile sona kepeken nasin "(ijo) ala (ijo)":

sina wile ala wile e kili?
wile sona ni la, jan ante li ken jasima e toki li ken pana e nimi "ala":

mi wile.
anu

mi wile ala.


== kulupu nimi pi wile sona ==
toki pona la, sina ken wile sona kepeken nasin toki mute. taso, sina o kepeken e nimi "seme" anu toki ni: "(ijo) ala (ijo)". sina wile sona lon toki ante la, ona li jo e nimi mute. toki Inli la, jan li sona e sona 5W+1H (Five Ws and How). ni la, toki Inli li jo e nimi luka wan pi wile sona:

Who? - jan seme? (anu "kon wile seme?")
What? - seme?
When? - tenpo seme?
Where? - lon seme? (anu "ma seme?" anu "tomo seme?")
Why? - tan seme? (tan pi wile jan)
How? - kon mute:
kepeken nasin seme?
mute seme?
pilin seme?
toki ante mute li jo e nimi pi mute sama anu nimi pi mute sama lili.
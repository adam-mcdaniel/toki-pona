kulupu jan Kan anu kulupu jan An (toki Sonko la: 汉人, 漢人, Hànrén) anu kulupu jan Sonko An li kulupu jan pi tan sama. ona li kama tan ma Sonko. ona li toki e toki pi kulupu toki Sonko. nanpa jan la, ona li kulupu jan nanpa wan pi ma Sonko. kulupu jan ante pi ma Sonko li jo e nanpa lili. nanpa 91.1% pi jan pi ma Sonko li jan pi kulupu An lon tenpo sike 2021. kin la, jan An mute li lon ma ante. nanpa la, ona li kulupu jan nanpa wan pi tan sama lon ma ale. taso, kulupu jan An li jo e kulupu jan lili mute. kulupu ni li jo e toki ante li jo e nasin ante.
nimi "An" li kama tan kulupu lawa mama An (漢朝, Hàncháo). ona li open lawa e ma Sonko lon tenpo sike sinpin nanpa 202 li pini lawa e ma Sonko lon tenpo sike nanpa 220 .


== tan sona ==

jan Ensimon Wikinson (toki Inli la: Endymion Porter Wilkinson) li toki e ni lon lipu "sona sin lon tenpo pini pi ma Sonko" (toki Inli la: Chinese History: A New Manual) tan tomo sona Awa lon tenpo sike nanpa 2013.
jan Lawen Suliwan en jan Nansi Lusuliwan (toki Inli la: Lawrence R. Sullivan & Nancy Liu-Sullivan) li toki e ni lon lipu "sona lon musi pi ma Sonko" (toki Inli la: Historical Dictionary of Chinese Culture) tan kulupu esun Lomanenlitepi lon tenpo sike nanpa 2021.
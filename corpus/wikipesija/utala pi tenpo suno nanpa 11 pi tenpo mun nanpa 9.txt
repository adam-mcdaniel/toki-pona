utala pi tenpo suno nanpa 11 pi tenpo mun nanpa 9 (toki Inli la: September 11 attacks) anu utala Nanelewen (toki Inli la: 9/11 /naɪn.əˈlɛ.vən/, "luka tu tu en luka luka wan") li utala suli tawa ma Mewika lon tenpo sike nanpa 2001. kulupu jan ike Akawita utala tenpo tu tu kepeken tomo tawa waso tu tu. jan ike 19 lawa e tomo tawa waso suli tu tu. ona utala kepeken ni e tomo suli tu (toki Inli la: Twin Towers) pi insa esun ma (toki Inli la: World Trade Center) lon ma tomo Nujo e  tomo selo pi sinpin luka (toki Inli la: The Pentagon) lon poka pi ma tomo Sisi. tomo tawa waso nanpa tu tu pakala lon ma kasi lon ma Pensiwenja. tomo suli tu en tomo nanpa luka tu lon insa esun ma li pakala ale. jan mute li moli kepeken utala ni. tan ni la, ma Mewika open e utala tawa monsuta (toki Inli la: War on Terror).
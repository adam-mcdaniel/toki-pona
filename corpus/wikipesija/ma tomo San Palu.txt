ma tomo San Palu (toki Potuke la: São Paulo [sɐ̃w ˈpawlu]) li ma tomo lawa pi ma lili San Palu. mute jan la ona li nanpa wan pi ma Pasiju.
nasin mani GDP la ma tomo San Palu li jo e mani mute.


== sona ma ==
ma tomo San Palu li jo e nena ma mute. tenpo pini la ma lili San Palu li ma kasi Alansi (toki Potuke la: Mata Atlântica). taso, tenpo ni la ma kasi ni li pakala mute. telo li kama mute tan sewi lon ma tomo San Palu. tan ni la jan li pana e nimi "ma pi telo tan sewi" (toki Potuke la: Terra da Garoa) tawa ma ni.
kon en telo li jaki. nasin telo Sijete (toki Potuke la: Rio Tietê) li nasin telo pi jaki mute.


== sona jan ==
mute jan la ma tomo San Palu li nanpa wan pi ma Pasiju. tenpo pini la jan mute li tawa ma ni tan ni: jan li wile e mani. jan pi ma Pasiju ala la ma tomo San Palu li jo e jan Italija e jan Potuke e jan Apika e jan Alapi e jan Nijon e jan Tosi e jan Kanse e jan Elina e jan Sonko e jan mute ante kin.
ma tomo lili Lipetasi (ma Potuke la: Liberdade) li jo e jan Nijon e jan Sonko e jan Anku mute.


== sona lawa ==

ma tomo San Palu li ma tomo lawa pi ma lili San Palu. ona li jo e kipisi lawa pi ma tomo (toki Potuke la: subprefeituras) 32. ma tomo lili lawa ni li ken jo e kipisi lili (toki Potuke la: distritos).
kipisi lawa pi ma tomo San Palu li ni:

kipsi ma Alikantuwa (toki Potuke la: Aricanduva)
kipisi ma Putantan (toki Potuke la: Butantã)
kipisi ma Kanpu Linpu (toki Potuke la: Campo Limpo)
kipisi ma Kapela Tu Sokoku (toki Potuke la: Capela do Socorro)
kipisi ma Kasa Wesi (toki Potuke la: Casa Verde)
kipisi ma Sitasi Atema (toki Potuke la: Cidade Ademar)
kipisi ma Sitasi Silatensi (toki Potuke la: Cidade Tiradentes)
kipisi ma Emelino Matalaso (toki Potuke la: Ermelino Matarazzo)
kipisi ma Pekesija Tu O/Pasilansija (toki Potuke la: Freguesia do Ó/Brasilândia)
kipisi ma Kajanasi (toki Potuke la: Guaianases)
kipisi ma Ipilanka (toki Potuke la: Ipiranga)
kipisi ma Itawin Palita (toki Potuke la: Itaim Paulista)
kipisi ma Itakela (toki Potuke la: Itaquera)
kipisi ma Sapakala (toki Potuke la: Jabaquara)
kipisi ma Lapa (toki Potuke la: Lapa)
kipisi ma Emipo Milin (toki Potuke la: M'Boi Mirim)
kipisi ma Moka (toki Potuke la: Mooca)
kipisi ma Palejelu (toki Potuke la: Parelheiros)
kipisi ma Penja (toki Potuke la: Penha)
kipisi ma Pelu (toki Potuke la: Perus)
kipisi ma Pinjelu (toki Potuke la: Pinheiros)
kipisi ma Pilitupa/Salaka (toki Potuke la: Pirituba/Jaraguá)
kipisi ma Se (toki Potuke la: Sé)
kipisi ma Santana/Tukuluwi (toki Potuke la: Santana/Tucuruvi)
kipisi ma Sasanan/Temenpe (toki Potuke la: Jaçanã/Tremembé)
kipisi ma Santu Amalu (toki Potuke la: Santo Amaro)
kipisi ma San Mateju (toki Potuke la: São Mateus)
kipisi ma San Mike Palita (toki Potuke la: São Miguel Paulista)
kipisi ma Sapopenpa (toki Potuke la: Sapopemba)
kipisi ma Wila Malija/Wila Kijemi (toki Potuke la: Vila Maria/Vila Guilherme)
kipisi ma Wila Malijana (toki Potuke la: Vila Mariana)
kipisi ma Wila Putensi (toki Potuke la: Vila Prudente)
lipu Onima: tenpo ni la, mi meli sama sina! (toki Nijon la: お兄ちゃんはおしまい!, Onii-chan wa Oshimai!) li lipu sitelen pi ma Nijon tan jan Nekotopu (toki Nijon: Nekotofu). tenpo suno 2017 la, lipu ni li kama lon kulupu suli pi ilo sona. tenpo suno 2019 la, lipu Komi Le (toki Inli: Comix Rex) li open pana e lipu. tenpo suno 2023 la kulupu Kapusikikasa Sututijo Pano (toki Nijon: Kabushiki-gaisha Sutajio Baindo) li pali e sitelen tawa Onima. sitelen tawa ni li pona tawa jan mute. taso jan mute pi ma ante li pilin ante. 
lipu ni la, jan Makijo (toki Nijon: Mahiro) li jan pi pali ala. ona en meli sama ona Mitali (toki Nijon: Mihari) li lon tomo wan. tenpo pini la, ona li pini lape li kama sona e ni: ona li kama meli lili tan pali pi meli sama ona! jan Makijo li meli lili pi tomo sona la, ona o kama pilin pona tawa sijelo sin ona.
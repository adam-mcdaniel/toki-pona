ma tomo Nukolo (toki Satu la: Nùgoro [ˈnuɣɔɾɔ], toki Italija la: Nuoro [ˈnuːoro]) li ma tomo lon ma Italija. ona li lon supa ma sewi. telo suli la, sewi ona li suli Meton LAMMLL. ona li lon poka pi nena ma Otopene; nena ma Otopene li suli Meton LTTAMMLLL. ona li lon poka pi nena ma lili ni kin: nena Ukolijo, en nena Pikolasi, en nena Kukulijo, en nena Tanka Mana, en nena Sikolopowe, en nena Kuteje, en nena Santonopijo.
ma Italija la, ma tomo lawa pi kipisi ma la, ma tomo LW taso li lon sewi tawa ma tomo Nukolo. ona li ni: ma Ena, en ma Potensa, en ma Lakuwila, en ma Kanpopaso, en ma Asota, en ma Kataniseta.
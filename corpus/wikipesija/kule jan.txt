kule jan li ijo pi kulupu jan. jan li wile toki e pilin ona e kulupu ona la, jan li jo anu jo ala e kule jan. jan li ken kama meli anu kama mije anu kama tonsi. tenpo mute la, kule jan li sama nasin unpa jan. taso, jan tonsi li ken pilin e ni: kule jan ona li sama ala nasin unpa jan ona pi tenpo mama. kulupu jan mute li kepeken nasin pi kule jan tu. jan li wile ala lon kule jan tu ni la, ona li lon ala nasin pi kule jan tu (toki pona la, tonsi). kulupu jan ante li jo e kule jan nanpa tu wan (anu nanpa ante) sama ni: kulupu hijras lon ma Asija pi poka pi waso lete, anu, jan pi kon tu lon kulupu tan pi ma Nosamelika. jan sona mute li pilin e ni: kule jan li kule insa lon kulupu pi kulupu jan. insa ni li pali pi kulupu jan li pana lukin pi kule jan.
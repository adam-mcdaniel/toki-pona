tenpo pini la, ma Sesesele (toki Losi la: Советский Союз) anu ma Saweki li kulupu ma lon ma Elasija. ona li lon la, ona li suli nanpa wan lon ma ale. ma Saweki la, ma Losi li suli nanpa wan. nasin lawa pi ma Saweki li nasin pi esun ala li nasin lawa jan Maku jan Lenin. ilo pali en ilo pan li sitelen suli pi ma ni.
tenpo sike 1917 la, kulupu Pasiwi li weka e kulupu lawa pi ma Losi. utala insa pi ma Losi la, kulupu Pasiwi li utala e kulupu walo. tenpo sike 1922 la ma tu tu li kama wan li kama ma Saweki.
ma Sesesele la lon li ike. jan mute li moli tan lawa pi ma Sesesele. tan li mute. jan li wile ala lukin e lawa li toki ike tan lawa la lawa li moli e ona. ante la lawa li tawa e jan tawa tomo pali. 
ma Sesesele la moku li lili. tenpo la jan li moli tan moku ala lon ma ni. 
utala lete la ona li utala e ma Mewika. 
tenpo sike 1991 la, ma Sesesele li pakala. ma Sesesele li kama e ma luka luka luka.


== nimi ==
nimi lawa pi ma Saweki li Союз kulupu pi ma Lepupi Saweki pi nasin Sosali (toki Losi la: Союз Советских Социалистических Республик). nimi Sawe (toki Losi la: совет) li toki e kulupu pi jan toki. nimi Sosali li toki e nasin pi pali kulupu.


== ma pi ma Sesesele ==
ma Losi
ma Ukawina
ma Pelalusi
ma Opeki
ma Kasatan
ma Katelo
ma Asepajan
ma Lijatuwa
ma Motowa
ma Lawi
ma Kilisa
ma Tosiki
ma Aja
ma Sikimen
ma Esi


== len sitelen ==
len sitelen pi ma Sesesele li loje. ilo kasi jelo en ilo pali jelo en sitelen suno jelo li lon ona.


== jan lawa ==
jan lawa pi ma Sesesele li:
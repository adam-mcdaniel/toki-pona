mama Sonja anu lili Sonja (toki Inli la: Sonja Lang) li sona toki li pali pi ante toki tan ma Kanata li mama pi toki pona. tenpo pini la nimi ona lon toki mama ona li Sonja Elen Kisa. ona li sitelen e lipu pu e lipu ku e lipu su. toki mama meli ona li toki Kanse. toki mama mije li toki Inli. ona li pali li awen e lipu pi toki pona. ona li lon nasin sewi Pawa.


== tenpo pini ==
mama Sonja li kama lon lon ma tomo Monton (Moncton) lon ma Nupansuwi lon ma Kanata. kulupu mama ona li toki kepeken toki tu. ona li kama sona e toki tu tu wan. ona li toki Alapi li toki Epelanto li toki Kantun li toki Netelan li toki Tosi. ona li ken toki e toki luka: ona luka li toki Kanse pi ma Kanata li toki Malasija li toki Epelanto li toki Tosi li toki Inli.


=== mama pi toki pona ===
tenpo sike nanpa 2001 la ona li pilin ike mute li open pali e toki pona tan ni: ona li wile pona e pilin ona. tenpo sike ni la ona li pana e toki tawa lipu ilo. nasin Sapi-Wa (Sapir-Whorf hypothesis) la jan li kama sona e toki pona la pilin ona li kama pona.
mama Sonja li mama pi toki pona. taso, ona li lawa ala e ona. jan ante li pali e ijo mute pi toki pona.


== lipu ==
lipu pu (tenpo sike nanpa 2014)
lipu ku (tenpo sike nanpa 2022)
lipu su (open lon tenpo sike nanpa 2024)


=== tenpo kama ===
lipu pu sin (ken la, tenpo sike nanpa 2026)


== tan sona ==


== lipu ante ==
lipu ona
lipu ona pi toki pona
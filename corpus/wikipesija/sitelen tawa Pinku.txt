sitelen tawa Pinku (Pingu) li kulupu musi pi sitelen tawa pi lon ala lon ilo pi sitelen weka. ona li kama tan ma Suwasi lon tenpo sike nanpa 1990. ona li sitelen tawa pi kulupu mama pi waso lete lon ma Antasika. waso suli pi sitelen tawa ni li jan Pinku. toki pi waso pi sitelen ni li sama ala toki jan. ona li mu. kalama mu ona li sama ni: "nu nu!". tan ni la, sitelen tawa ni li pona tawa jan lili pi toki ante pi ma ante. tenpo open la, ona li pali lon tenpo sike nanpa 1990 tawa tenpo sike nanpa 2000. taso, sitelen sin li pali lon ma Juke lon tenpo sike nanpa 2003 tawa tenpo sike nanpa 2006. tenpo sike nanpa 2017 la, kulupu sitelen Pinku sin li pali lon ma Nijon.
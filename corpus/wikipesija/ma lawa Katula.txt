ma lawa Katula (toki Katula la: Judicadu de Gaddura) li ma lawa pi tenpo pini. tenpo ni la, ma ona li lon ma Italija.
ma lawa Tulese en ma lawa Apalele en ma lawa Kalali li lon poka ona.


== tenpo ==
tenpo pi ma lawa Loma la, ma tomo Opija li jo e wawa esun suli; tomo tawa telo li tawa ona li tawa ma tomo Loma li tawa ma tomo Osita (Ostia). ma lon poka ona la, jan pi ma Kosika li lon.
tenpo sike nanpa 456 la, kulupu Wansili li open utala e ma tomo Opija, la ma ni li pini jo e wawa esun e jan mute. tenpo sike nanpa 543 la, jan lawa Jusinijanu pi ma Loma li utala e kulupu Wansili li lanpan e ma Opija. ma Loma li awen lawa e ma Sasinja.
ni la, kulupu Lakon en kulupu Kunale li lawa e ma Sasinja, ma li jo e jan lawa wan lon tenpo wan; ona li kepeken nimi Judike. tenpo sike nanpa 705 la, kulupu Alapi li open utala e ma Sasinja, la ma Sasinja en ma Loma li pini ken esun. ni la, tan kulupu lawa la, ma Sasinja li kama jo e kipisi lawa tu tu, kipisi wan li jo e jan lawa wan; ona tu tu kin li kepeken nimi Judike. kipisi wan ni li ma Katula.
ma Loma li pini lon la, utala li ken. ni la, kipisi tu tu ni li kama ma lawa tu tu. ma Katula li lon poka pi ma Kosika, li lon poka pi ma Italija, la ona li ken esun suli.
tenpo sike nanpa 1000 la, kulupu Alapi li open utala e ma Sasinja. tenpo sike nanpa 1016 la, ma Senowa en ma Pisa li weka e kulupu Alapi kepeken utala. tenpo sike 1073 la, jan lawa Gregorius pi nasin sewi Jesu Katolika li toki e ni: ona li lawa e ma Sasinja. toki ona la, tenpo nanpa wan la, jan li kepeken nimi Katula.


== jan lawa ==
jan lawa la, ma ni li kepeken nimi Judike. jan lawa open la, jan li sona ala e nimi lon tenpo sin.


== tan sona ==
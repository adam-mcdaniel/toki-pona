musi Topusu No Moli (toki Nijon: どうぶつの森, Dōbutsu no Mori) li kulupu musi pi kulupu Nintento. musi la, sina kama jo e mani tan nasin mute li esun e ijo. sina jo e tomo li ken suwi e ona. soweli en waso en pipi en kala en ijo ante li lon poka sina li jo e tomo. sina ken toki tawa ona li ken pona tawa ona. sina ken mama e kasi, li ken alasa e pipi e kala, li ken pali e len. sina ken musi lon poka pi jan ante.

musi nanpa wan li kama lon tenpo sike nanpa 2001 lon ilo musi Nintento Sisipo en ilo musi Nintento Kenku. kulupu Nintento li pali e musi suli ni luka tan tenpo ni. ante la, musi lili tu wan li lon kin.
utala insa pi ma Mewika li utala insa lon ma Mewika. ma Mewika li kama ma tu ni: ma Unjon tan sewi pi ma Mewika en ma Konpetewasi lon anpa pi ma Mewika. ma Konpetewasi li ni: ma lili ona li weka tan ma Unjon. 
tenpo sike nanpa 1860 la jan Apajan Linkon li kama jan lawa pi ma Mewika. ma Sakawolana li weka tan ma Mewika tan pilin monsuta tawa weka pi nasin pi jo jan lon ma Mewika. tenpo sike 1861 la ma Misisipi en ma Lowita en ma Alapama en ma Sosa en ma Luwisijena en ma Tesa li weka tan ma Mewika tan pilin sama. kulupu pi ma ni li pali e ma Sikisi. ma Mewika li utala e ma Sikisi. tenpo kama pi tenpo ni la ma Tenesi en ma Ewisona en ma Wesinja en ma Akanso en ma Nokawolina li weka kin. kipisi taso pi ma Misuwi en ma Kentaki li weka. 
jan lawa taso pi ma Sikisi li jan Sepison Tewi.  
tenpo sike nanpa 1865 la ma Mewika li anpa e ma Sikisi. tenpo kama pi tenpo ni la kulupu lawa pi ma Mewika li pali e tenpo pali sin.
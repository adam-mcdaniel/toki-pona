ma Sinkijan li ma kipisi pi ma Sonko. ona li lon poka tawa ma ante mute: ni li ma Monko, li ma Losi, li ma Kasasan, li ma Tosiki, li ma Kilisa, li ma Akan, li ma Pakisan, li ma Palata. lawa pi ma Palata la kipisi lili tu pi ma Sinkijan li lon ma Palata.
nena ma li kipisi e ma Sinkijan. jan pi kulupu Uku en jan pi kulupu An en jan pi kulupu Kasasan en jan pi kulupu Uwi li lon. mute jan la kulupu Uwi en kulupu An li nanpa wan. tenpo poka la utala pi alasa weka li kipisi e kulupu, li pakala e jan. kulupu lawa pi ma Sonko li anpa e kulupu Uwi, li poki jan lawa e jan mute.
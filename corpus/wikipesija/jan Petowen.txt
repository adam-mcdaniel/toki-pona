jan Petowen (toki Tosi la: Beethoven) anu nimi ale jan Luwi Pan Petowen (toki Tosi la: Beethoven /ˈluːtvɪç fan ˈbeːtˌhoːfn̩/) li jan sitelen pi kalama musi Kelasise li jan pi ilo nena kalama tan ma Tosi. jan Petowen li suli mute tawa tenpo pini pi kalama musi li pona tawa jan mute. jan mute mute li pali e sitelen kalama ona. sitelen ona li lon tenpo pi tawa tan tenpo Kelasise tawa tenpo pi kalama musi Lomansi.
jan Petowen li jan lili la, jan li pana e sona pi kalama musi tawa ona. jan Petowen li kama e wawa pona lon kalama musi. jan Petowen li pana e sitelen mute pi kalama musi. taso, jan suli la, jan Petowen li weka e ken kute ona. jan Petowen li pilin ike mute. taso, ona li pana e sitelen kalama kin. ona li kama moli lon tenpo sike nanpa 1827. tenpo mute la, jan li kipisi e tenpo pi kalama musi tawa tenpo lili pi nanpa tu wan: tenpo open en tenpo meso en tenpo pini.
jan Neson Mantela (toki Kosa la: Nelson Rolihlahla Mandela) li jan lawa pi ma Setapika lon tenpo sike nanpa 1994 tawa tenpo sike nanpa 1999. pini tawa ni la, ona li wile ante e nasin lawa li utala e nasin Apate (apartheid). nasin Apate la, jan walo taso (mama ona li kama tan ma Elopa) li lawa e ma Setapika. lipu lawa la, jan pimeja o lon ma ante tan jan walo. ni li ike mute tawa jan pimeja. pali ona la, kulupu lawa pi ma Setapika pi tenpo ni li awen wawa e jan Neson Mantela lon tomo awen lon tenpo sike nanpa 1962.
tenpo sike nanpa 1990 la, kulupu lawa li weka e ona tan tomo awen. kulupu lawa li open toki tawa kulupu pi wile ante lawa. tenpo sike nanpa 1994 la, jan pimeja li ken pana e wile ona pi kulupu lawa sin. tan ni la, jan Neson Mantela li kama jan lawa sin li kama jan lawa pimeja nanpa wan lon ma Setapika.
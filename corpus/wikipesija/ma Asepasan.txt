ma Asepasan (toki Asepasan la: Azərbaycan) li lon ma suli Elopa li lon ma suli Asija. ma Losi en ma Katelo en ma Aja en ma Tuki en ma Ilan li lon poka ona.


== tan nimi ==
nimi Asepasan pi toki pona li tan toki Asepasan, li tan nimi Azərbaycan ([ɑːzæɾbɑjˈd͡ʒɑn] , [ɑːzærbɑjˈd͡zɑn], "(pi) ma Asepasan"), tan nimi azərbaycanca  ("(pi) toki Asepasan") tan nimi azərbaycanlı  ("jan pi ma Asepasan"). toki pona la nimi Asapasan en nimi Asepajan en nimi Asapajan kin li ken.
nimi Azərbaycan li tan nimi pi jan lawa Atepata (toki Ilan majuna: *Ātr̥pātah). tenpo pini pi weka suli la jan ni li pali e ma sin Atepatakana (toki Ilan majuna: Ātṛpātakāna) li lawa e ona. ma ni pi tenpo pini li lon poka pi ma Asepasan.
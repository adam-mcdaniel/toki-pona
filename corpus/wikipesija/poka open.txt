poka open anu poka pilin li poka. mi lukin tawa nasin pi soweli lete la, poka open mi li lukin tawa nasin pi pini suno.


== nimi ==
nasin pi poka open la, nasin monsi ona li poka pini. toki pi ale ala li jo e nimi tawa poka open tawa poka pini. ni la, toki pona la, nimi wan tawa nasin tu ni li lon ala.
jan li kepeken nimi "poka open" tan ni: jan li sitelen e toki pona kepeken sitelen Lasina kepeken sitelen pona la, ona li open sitelen lon poka ni. jan li kepeken nimi "poka pilin" tan ni: sijelo jan la, insa pilin(?) li lon poka ni.
jan mute la, luka ona pi poka pini li wawa tawa pali. luka ona pi poka open li wawa lili tawa pali. tawa jan ni la, poka ni li poka pi luka ike. toki Lasina la, jan li kepeken nimi "sinister" ("ike") sama ni.
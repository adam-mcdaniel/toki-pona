ma Tuwa (toki Tuwa la: Тыва) li ma kipisi pi ma Losi. ona li lon poka ma kipisi ante pi mute luka lon ma Losi. ni li ma Atali, li ma Kakasija, li ma Kanoja, li ma Iku, li ma Pula. ma tomo lawa ona li ma Kisi.
tenpo pini la, ona li lon ma Monko. ma Sin pi kulupu Mansu li anpa e ona. sike suno nanpa 1911 la, utala lawa li lon ma Sonko. ni la ma Losi li anpa e ma Tuwa. utala lawa pi tenpo Okape la, ma Losi en ma Sonko li utala lili lon ma Tuwa. kulupu utala pi ma Sonko li weka tan ma Monko la, kulupu utala loje pi ma Sesesele li anpa e ma Tuwa, li open e ma lawa Tana Tuwa. tenpo sike suno nanpa 1944 la, ma Tana Tuwa li kama ma kipisi pi ma Sesesele.
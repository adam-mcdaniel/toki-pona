ma Suwasi li ma lon ma Elopa. ma Suwasi li jo e jan mute e toki mute. ona li jo e toki lawa pi nanpa tu wan. ni li toki Tosi li toki Kanse li toki Italija. kin la, kulupu lawa li toki e ni: toki Kuman li toki ma kin. jan la, toki Kuman li lili tawa toki ante pi ma Suwasi.
ma lili mute luka wan (26) li lon ma Suwasi. tomo lawa pi ma Suwasi li lon ma lili Pen. ma Suwasi li kepeken e nasin lawa pi jan ale. lon tomo lawa ona, jan mute li toki li lawa e ma. jan ale pi ma suwasi li ken wile e jan ni.
ma Tosi en ma Kanse en ma Italija en ma Esalasi en ma Lisensan li ma poki pi ma Suwasi. tenpo pini la ma Suwesi li toki e ni: "mi wile ala utala e ma ante". tan ni la tenpo suli la ma Suwasi li utala ala. taso ona li jo e jan utala mute tan ni: jan mije ale pi ma Suwasi li wile kama jan utala.


== nimi ==
ma Suwasi li jo e jan mute e toki mute. tan ni la ma Suwasi li jo e nimi tu tu (4):

"die Schweiz" [ˈʃvaɪts] (toki Tosi);
"Suisse" [sɥis(ə)] toki Kanse);
"Svizzera" [ˈzvittsera] (toki Italija);
"Svizra" [ˈʒviːtsrɐ, ˈʒviːtsʁɐ] (toki Lomansi).


== tenpo pini ==
tenpo pini suli la jan lawa tu wan (3) li tawa ma kasi lipu Lituli.
jan lawa nanpa wan (1) li tan ma lili Uli. jan lawa nanpa tu (2) li tan ma lili Suwisi.
jan lawa nanoa tu wan (3) li tan ma lili Utewaten. ona li toki e ni: "mi mute li wile ala e ni: ma Esalasi li utala e mi mute". tan ni la ona li pali e kulupu Suwasi suli (toki Lasina: Confoederatio Helvetica). ona li sitelen e lawa sin pi kulupu Suwasi suli lon lipu open pi kulupu Suwasi suli (toki Tosi: Bundesbrief).
musi pi sike noka (toki Inli la: (association) football; soccer) li musi sijelo li musi sike. jan mute li musi ni lon ma ale. ona li musi sijelo utala nanpa wan lon ma ale.


== nasin musi ==

musi la, kulupu tu li utala. kulupu li jo e jan luka luka wan (11). jan li wile e ni: kulupu ona li pana e sike tawa lupa pi kulupu ante. ona la, kulupu ona li kama jo e nanpa lupa. tenpo pi pini musi la, kulupu pi nanpa lupa suli li kulupu pona. kulupu pi nanpa lupa lili li kulupu ike.
jan li wile tawa e sike kepeken noka taso. jan li luka e sike la, ona ike. kulupu la, jan wan li jan pi lupa sike li wawa e lupa sike ona. jan ona taso li ken luka e sike.
tenpo musi li mute tenpo 01:30:00. tenpo 00:45:00 la, musi li pini lili kepeken tenpo lili.


== tenpo pini ==
musi pi sike noka pi tenpo ni li tan ma Juke.musi pi sike noka pi tenpo pini li tan ma Sonko.


== nimi ==
tenpo pini la, jan pi ma ante li pali e musi ante sama musi pi sike noka. tan ona la, musi pi nimi sama li lon ma ante. ma Mewika la, musi pi sike noka li jo e nimi "Soccer". musi pi nimi "Football" li musi pi sike noka tan ma Mewika.
jan Tewi Powi (toki Inli la: David Bowie), nimi open ona la jan Tewi Opa Son (toki Inli la: David Robert Jones), li jan musi li jan kalama musi li jan sitelen tawa pi ma Inli. ona li kama open lon tenpo sike 1947 li moli lon tenpo sike 2016. jan mute li sona e ona tan ni : ona li ante mute e nasin pi pali e kalama musi ona. ona li pali e kalama musi wawa, taso ona li pali e kalama musi ante mute a !
kalama musi ona li wan lon kulupe ante : 

kalama musi ona open (1967 - 1971)
kalama musi wawa pi pilin umpa (1972 - 1974)
kalama musi "kon ko" (1974 - 1976)
kalama musi pi ma tomo Pelin (1977 - 1979)
Akesi Ike (en Pipi Ante) (Scary Monsters (And Super Creeps)) en kalama musi jan (1980 - 1989)
Ilo Kiwen (Tin Machine) (1989 - 1991)
kalama musi ilo / pika (1992 - 1998)
kalama musi sin en sin ala (neoclassicist) (1999 - 2012)
kalama musi pini (2013 - 2016)
tenpo pali ona, ona li pali lon 1962 (open), ona li pini lon 2016 (moli).


== lon ona (jan lili) ==
jan Tewi Opa Son li kama open lon tenpo sike 1947 lon ma tomo Lontan. jan lili la jan mute sona e ona sama ni : ona li jan sona pona li jan sona wawa... li jan utala ! 
jan lili la, jan Tewi li jan musi pona. ona li pali e kalama musi kepeken palisa kalama musi lili li tawa musi. ona li alasa e kalama musi pi jan Wisa Lili (Little Richard) li toki e ni : "mi kute e sewi o". tan jan ni en jan sama jan Ewi Peseli (Elvis Presely), ona li wile pali e kalama musi, li kama sona e ilo kalama musi, li wan e kulupu mute pi kalama musi.
jan sama mije pi mama ante ona, jan Tewi Ban (Terry Burns) li jan pona tawa jan Tewi Powi. jan Teli li jo iki tawa nasa, li pilin e ni: jan mute li wile alasa e ona (schizophrenia). lon tenpo poka, kalama musi mute ona li tan jan Tewi (All the Madmen, The Prisoner, Jump They Say).
jan Tewi Powi li kama sona e musi, e musi sitelen, e kalama musi. 
jan lili la, jan pona pi jan Tewi Powi li utala e ona. tan ni, oko tu ona li kule ante.
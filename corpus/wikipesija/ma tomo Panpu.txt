ma tomo Panpu (Frankfurt) li ma tomo suli lon ma Tosi.


== tomo ==
tomo sewi mute li lon ma tomo Panpu. ona pi mute nanpa wan li lon poka lon tomo lawa pi tomo tawa linja.
ma tomo lili mute li wan lon ma tomo Panpu. lon ni la tomo tan tenpo pi sike mute pini li lon kin. kipisi insa pi ma tomo la, mute mute li pakala tan utala suli nanpa tu. tenpo poka sike nanpa 1960 kin la, jan li weka e mute tawa nasin pi tomo tawa. taso tenpo ni pini la, jan li pali e tomo mute ni: tomo pakala li lukin sama.


== pali ==
tomo mani mute li lon ma tomo Panpu.


== tawa ==
jan li tawa lon ma Tosi anu tawa ma Tosi la, jan mute li kama tawa ma tomo Panpu:

ma pi tomo tawa kon li suli nanpa wan pi ma Tosi.
tomo suli mute pi tomo tawa linja li lon.
nasin suli pi tomo tawa li lon ma tomo Panpu. nasin suli A3 en nasin suli A5 la, wan li kama tawa ante. nasin tu ni li suli mute.
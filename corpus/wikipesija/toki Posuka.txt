toki Posuka (toki Posuka la: polski /pɔlski/) li kama tan ma Posuka.


== tan pi toki Posuka ==

toki Posuka li tan kulupu toki Lowan. ma lawa wan Posuka li kama lon tenpo sike nanpa 966. ni la, nasin wan pi toki Posuka li suli. ma Posuka li kama jo e nasin sewi pi jan Jesu. kama la, jan li ken sitelen e toki Posuka. nimi polski ("toki Posuki") li tan nimi Polanie. Polanie li kulupu jan. ma ona la, ni li ma Posuka lon tenpo ni. nimi Polanie li kama tan nimi pole ("ma (pali)" anu "ma pi kasi laso lili").
linja nimi nanpa wan li lon lipu pi ma tomo Kenliku. ma tomo Kenliku li lon ma Posuka. linja ni li sitelen kepeken nasin pi toki Lasina. ona li ni: Day, ut ia pobrusa, a ti poziwai. taso, nasin sitelen pi tenpo ni li ante. kepeken nasin sitelen pi tenpo ni la, linja nimi li ni a: Daj, uć ja pobrusza, a ti pocziwaj. kon pi linja nimi ni li "a, mi o ko e pan. sina o pona, (o pali e ala)".


== kalama ==


=== kalama open ===
toki Posuka li jo e kalama open luka tu wan. toki Posuka en toki Lowan ante li ante tan ni: toki Posuka li jo e kalama open tu pi nena sinpin (/ɛ̃/, /ɔ̃/). jan mute la, kalama ni li kalama kipisi ([ɛw̃], [ɔw̃]).
ni a li ante: toki Posuka li jo e tenpo pi kalama open wan. ante la, toki Seki en toki Lowenki li jo e tenpo tu.
ni li kalama open ale:

jan wan la <y> li /ɘ/ lon toki Posuki. taso, jan ante mute la, ni li /ɨ/. nasin tu sitelen li pona.


=== kalama pini ===


== sitelen ==


== toki pi toki Posuka ==
toki!: Dzień dobry anu Hej anu Cześć
mi tawa en tawa pona: Do widzenia anu Na razie anu Cześć
mi wile e ___: Chcę ___ anu Potrzebuję ___
mi wile lape: Jestem śpiący anu Jestem zmęczony anu Chce mi się spać
mi wile moku: Jestem głodny
mi wile moku e telo: Jestem spragniony
mi wile moku e ___: Chciałbym zjeść ___ anu Zjadłbym ___
mute seme?: Ile?
mi pakala: Do licha! anu Do diabła!
mi sona ala: Nie wiem anu Nie rozumiem
tomo telo li lon seme?: Gdzie jest łazienka?
sina sona ala sona e toki pona?: Mówisz w toki ponie? anu Znasz toki ponę?
kijetesantakalu tonsi li lanpan ala lanpan e soko?: Czy niebinarny szop pracz kradnie grzyby?

sina ken lukin e lipu sona Wikipesija lon toki Posuka lon http://pl.wikipedia.org/
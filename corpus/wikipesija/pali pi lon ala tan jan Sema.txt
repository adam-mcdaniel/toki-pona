tenpo sike nanpa 2022 la, jan li alasa e ni lon lipu Wikipesija pi toki Sonko: jan Sema (折毛) li pali e lipu 200 pi lon ala pi tenpo pini pi ma Lusi. nasa la, lipu mute li lipu pona. ni la, jan li pilin e ni: lipu Wikipedia la sona pi mute ala li lon ala. jan Sema li ante toki e toki Lusi li pana e ijo pi lon tan pali pi lon ala. tan tenpo sike nanpa 2010 la ona li ante e lipu pi tenpo pini pi ma Sonko, tan tenpo sike nanpa 2012 la ona li ante e lipu pi tenpo pini pi ma Lusi. ni la jan li pilin pona tawa ona li pilin e ni: ona li jan pi sona mute pi tenpo pini. jan li alasa e pakala ona la, ona li pini lon lipu Wikipesija li pana e toki ni: mi pakala.
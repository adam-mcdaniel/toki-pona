jan Temusin (toki Monko la: ᠲᠡᠮᠦᠵᠢᠨ (Temüjin)), anu jan Sinki Kan (toki Monko la: ᠴᠢᠩᠭᠢᠰ ᠬᠠᠭᠠᠨ (Chinggis Khaan)), li jan lawa suli pi ma suli Monko. ona li wan e kulupu mute pi ma Monko li anpa li kama lawa e ma mute. ma wan la, ma ona li ma suli nanpa wan lon tenpo ali. ona li lawa e mute pi ma suli Elasija. kulupu utala pi ma suli Monko li kama tawa ma Posuka en ma Anatolu lon suno pini kin.
poki sona li toki e ni: lanpan ma pi jan Temusin li pana pakala mute li pana moli mute. taso, jan mute li pilin pona tawa ona tan ni: ma suli Monko li pana sona li pana esun mute lon ma Elasija. jan mute lon ma Monko pi tenpo ni li toki e ni: ona li mama pi ma Monko.
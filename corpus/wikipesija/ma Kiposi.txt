ma Kiposi (toki Elena la: Κύπρος) li ma lili lon telo suli Mesitelane. ona li poka tawa ma Asija tawa ma Elopa kin. nena suli mute li lon ona. nena pi suli nanpa wan li nena Olinpo. kasi suli mute kin li lon.
sike nanpa 1983 la ma Kuse Kiposi li toki e lawa sin. ma Kiposi en ma ante li toki e ni: ma Kuse Kiposi li ken ala toki e ma pi lawa ante.


== tenpo pini ==
nasin sewi pi ma Elena pi tenpo pini la sewi Aposite li tan ma Keposi. ona li sewi olin.
ma Juke li kama lawa e ma Kiposi lon sike nanpa 1878. suli la ona li weka tan lawa ni lon sike nanpa 1960. taso ma Juke li awen lawa e ma tomo tu tawa utala. ni li ma Akosili li ma Tekelija.
ma Kiposi la kulupu tu li lon. ona wan li toki Elena li lon nasin sewi Kolisu li nimi "Elinokipijowi" (toki Elena la: Ελληνοκύπριοι). ona wan li toki Tuki li lon nasin sewi Silami li nimi "Kipitukeleli" (toki Tuki la: Kıbrıs Türkleri). sike nanpa 1974 la ma Kiposi li kama tu. kulupu pini ni li weka tan lawa pi ma Kiposi li open e ma Kuse Kiposi. 
sike nanpa 2004 la lawa pi ma Kiposi li alasa sona e ni: ona en ma Kuse Kiposi li kama wan la ni li pona seme tawa jan pi ma Kiposi. ona li kama sona e ni: jan pi ma Kiposi li wile ala.
sike sama nanpa 2004 la ma Kiposi li kama lon kulupu Elopa wan li kama kepeken mani Elo.
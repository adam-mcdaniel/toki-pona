jan lawa Sa nanpa tu wan (toki Inli la: Charles III) li jan lawa mama pi ma Juke li jan lawa pi ma mute ante pi kulupu Komenwe. ona li kama jan lawa lon tenpo sike nanpa 2022 tan ni: mama meli ona li jan lawa Elisepe nanpa tu li moli. ona li tan kulupu mama lawa Winse (House of Windsor). 
ma Juke ala la, ma pi lawa ona li ma Antekapaputa li ma Kanata li ma Keneta li ma Nusilan li ma Oselija li ma Pajama li ma Papuwanjukini li ma Peli li ma Sameka li ma Sankinewi li ma Sanlusije li ma Sanwinsijenkenesin li ma Solomon li ma Tuwalu.
musi To Pote (toki Inli la: Dwarf Fortress, "tomo suli pi jan wawa") li musi ilo tan kulupu musi Pe Tuwe (toki Inli la: Bay 12 Games). jan Tan Atan (toki Inli la: Tarn Adams) en jan Sa Atan (toki Inli la: Zach Adams) li pali e ona. ona li kama lon sike suno nanpa 2006 pi sike mun nanpa 8 pi sike nanpa 8. jan li ken musi e ona kepeken ilo Winto kepeken ilo Linu. jan li ken musi e ona kepeken ala mani.
lon sike suno nanpa 2022 pi sike mun nanpa 12 pi sike nanpa 6 la, nasin sin pi musi To Pote li kama lon lipu Steam lon lipu itch.io. lipu Steam en lipu itch.io la, kulupu musi Kipo (toki Inli la: Kitfox Games) li pana e musi. jan li wile musi e nasin ni la, ona li wile e mani. nasin ni li jo e sitelen sin e kalama musi sin.


== nasin musi ==

open musi la, jan li pali e ma sin. lon ma ni la, jan li ken musi e nasin musi tu wan:

nasin pi tomo suli (toki Inli la: Fortress): jan li lawa e kulupu pi jan wawa, li pali e tomo sin lon ma.
nasin pi tawa suli (toki Inli la: Adventure): jan li lawa e jan wan. ona li ken tawa lon ma, li ken kama wawa.
nasin pi sona wawa (toki Inli la: Legends): jan li ken lukin e sona mute e ijo mute lon ma.
jan li ken musi e nasin wan taso lon tenpo wan. nasin wan li pini la, jan li ken musi e nasin ante lon ma sama.


== lipu ante ==
lipu lawa pi musi To Pote
musi To Pote lon lipu Steam


== namako ==


== tan sona ==
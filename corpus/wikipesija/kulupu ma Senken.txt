kulupu ma Senken li kulupu ma lon ma Elopa. insa ona la jan lawa li wile ala lukin e lipu tawa lon poka ma. sike suno nanpa 1995 la kulupu ni li kama open. nimi ona li kama tan lipu Senken li kama tan ma tomo Senken (toki Lusepu la: Schengen).
kulupu li poki e ma mute tu wan pi kulupu ma Elopa e ma Isilan e ma Lisensan e ma Nosiki e ma Suwasi. tenpo kama la ma Kiposi en ma Lomani en ma Pokasi li lon kulupu. ma Ele en ma lili Monako en ma lili San Malino en ma lili Wasikano li lon kulupu Senken ala. taso ona kin li wile ala e lipu tawa lon selo ma ona.
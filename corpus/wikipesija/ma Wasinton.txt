ma Wasinton (toki Inli la: Washington /ˈwɔʃɪŋtən/, /ˈwɑ-/) anu ma Wasintan li ma li ma kipisi pi ma Mewika. ma tomo lawa ona li ma tomo Olinpija. ma tomo Sijate en ma tomo Sokan en ma tomo Takoma li ma tomo ante suli pi ma Wasinton. ona li lon poka pi ma Okan, li lon poka pi ma Etajo, li lon poka pi ma Pisi lon ma Kanata.


== tenpo pini ==
tenpo majuna la kulupu nanpa wan pi ma Mewika taso li lon ma Wasinton. kulupu Koseli en kulupu Maka en kulupu Sinuke en kulupu Sajapin li kulupu ni.
sike suno 1775 la jan pi alasa ma tan ma Epanja li alasa e ma Wasinton.  sike suno 1778 la jan Seme Ku tan ma Piten li alasa e ma Wasinton.
jan Mewiwete Luwi en jan Wilijan Ka li tawa ma Wasinton lon sike suno 1805.
tenpo kama tawa ni la jan esun pi selo soweli li kama lon ma Wasinton lon ma Okan. kulupu esun pi telo suli Unson li pali e tomo esun lon ma Wasinton.
sike suno nanpa 1846 la ma Juke li ma Mewika li pana e lipu Okan. lipu ni la ma Mewika li anpa e ma Wasinton. lipu ni la ma Juke li anpa e ma Pisi.
sike suno nanpa 1889 la ma Wasinton li kama ma lawa lili pi ma Mewika.


== kipisi pi ma Wasinton ==

 ma Mewika
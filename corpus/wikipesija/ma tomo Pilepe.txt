ma tomo Pilepe (toki Tosi la: Bielefeld [ˈbiːləfɛlt]) li ma tomo lon ma Tosi lon ma Nokan Wepalen. jan pi nanpa 340.000 li lon ma tomo ona. jan lawa li jan Pi Kasen (toki Tosi la: Pit Clausen) tan kulupu SPD.


== kulupu pi musi sijelo ==

ma tomo Pilepe la, kulupu suli pi musi pi sike noka li kulupu Aminja Pilepe (toki Tosi la: DSC Arminia Bielefeld). tenpo sike 2024 la, ona li utala lon kulupu pi musi sijelo utala pi sike noka nanpa wan tu (toki Tosi la: 3. Fußball-Liga).
kulupu ante pi musi pi sike noka li lon ma tomo. tenpo mute la, kulupu Wite Pilepe (toki Tosi la: VfB Fichte Bielefeld) li ike tawa jan pi kulupu Aminja Pilepe.


== tomo suli ==
tomo majuna mute en tomo suli mute li lon ma tomo Pilepe. tomo nanpa wan li tomo kiwen lon nena Palenpe (toki Tosi la: Burg und Festung Sparrenberg anu Sparrenburg) lon ma kasi Tetopuka Wa (toki Tosi la: Teutoburger Wald).
ma tomo Pilepe li jo e tomo sona suli Uniwesite Pilepe (toki Tosi la: Universität Bielefeld).


== ma tomo lili ==


== toki powe pi ma tomo Pilepe ==
toki powe la, ma tomo Pilepe li lon ala. sona ona li lon ala li powe.
tenpo nanpa 1994 la, jan Awi We (toki Tosi la: Achim Held) li pana e powe ona. tan: jan ona li wile toki e ni: ijo mute lon ilo linluwi li powe.
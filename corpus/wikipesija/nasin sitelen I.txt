sitelen I (toki Nosu la: ꆈꌠꁱꂷ; sitelen Lasina: nuosu bburma [nɔ̄sβ̩ bβ̠̩mā]) li nasin sitelen tu, kulupu toki I li kepeken ona; ona li sitelen I majuna (sitelen toki nimi) li sitelen I sin (sitelen toki pi kulupu kalama).

toki Sonko la lon tenpo mute la nimi ona li Cuan Wen (toki Sonko: 爨文; sitelen Pin In: Cuàn wén) anu Wei Shu (sitelen Sonko pona: 韪书; sitelen Sonko ike: 韙書; sitelen Pin In: Wéi shū) anu nimi mute ante (夷字、倮語、倮倮文、畢摩文).


== sitelen I sin ==


=== sitelen I kepeken sitelen Lasina ===
toki I lete (toki Nosu) pi ma Sisuwan pi ma Sonko taso li kepeken sitelen I sin. kin la, ona li kepeken nasin ona pi sitelen Lasina.
ni li sitelen ale lon nasin ni en kalama ona lon nasin sitelen kalama pi ma ale:


==== kalama pini ====
kulupu pi pini ale
sinpin: b [p], p [pʰ], bb [b], nb [ᵐb], hm [m̥], m [m], f [f], v [v]
monsi pi kiwen uta: d [t], t [tʰ], dd [d], nd [ⁿd], hn [n̥], n [n], hl [l̥], l [l]
nena monsi uta: g [k], k [kʰ], gg [ɡ], mg [ᵑɡ], hx [h], ng [ŋ], h [x], w [ɣ]
kulupu pi pini pana en kulupu pi kon tawa
monsi pi kiwen uta: z [t͡s], c [t͡sʰ], zz [d͡z], nz [ⁿd͡z], s [s], ss [z]
poka uta monsi: zh [t͡ʂ], ch [t͡ʂʰ], rr [d͡ʐ], nr [ⁿd͡ʐ], sh [ʂ], r [ʐ]
supa sewi uta: j [t͡ɕ], q [t͡ɕʰ], jj [d͡ʑ], nj [ⁿd͡ʑ], ny [ɲ], x [ɕ], y [ʑ]


==== kalama open ====


==== nasin kalama ====
kulupu sitelen li jo ala e sitelen pi nasin kalama la, nasin kalama ona li lon meso (33), sama [ā] (anu [a³³], anu [a˧] kin). sitelen ante pi nasin kalama li sitelen Lasina pi nasa ala:

t : kalama sewi awen (55), sama [a̋] (anu [a⁵⁵] anu [a˥])
x : kalama sewi pi kama sewi mute (34), sama [ǎ] anu [á] (anu [a³⁴] anu [a˧˦])
p : kalama anpa pi kama anpa mute (21), sama [â] (anu [a²¹] anu [a˨˩])


=== sitelen pi kulupu kalama ===
leko tu ni li jo e sitelen ale pi sitelen I sin.
leko sewi pi kule loje walo la sitelen ona li 'w', taso lon la, kalama ona li sama sitelen lon poka monsi ona.
leko pi nasin kalama sewi pi kama sewi mute li kule jelo walo tan ni: sitelen lon ona li tan sitelen pi nasin kalama meso (taso sitelen pi nasin kalama meso li lon ala la ona li tan sitelen pi nasin kalama anpa pi kama anpa mute).

leko pi sitelen ꅷ, ꋺ, ꃲ, 'hnox, nzox, vex' li jelo tan ni: ona li nasa lili tawa leko pi kule jelo walo. sitelen ona pi nasin kalama meso ('hno, nzo, ve') li lon ala. la, ona li tan sitelen ona pi nasin kalama anpa pi kama anpa mute (-p).


== toki ilo Juniko ==
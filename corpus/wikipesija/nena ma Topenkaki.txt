ken la, nena ma Topenkaki (toki Inli la: Torpenhow Hill) anu nena ma pi ma tomo Tapena (toki Inli la: Torpenhow /trəˈpɛnə/) li nena ma lon ma Inli. ona li lon poka pi ma tomo lili Tapena, lon ma Kanpija. jan sona Tewi Pensi en jan pi ma ni li toki e ni: nena ma ala li lon ni, nena ma ala li jo e nimi ni tawa jan pi ma ni tawa jan lawa.
jan A. D. Mills li pali e lipu pi nimi pi ma pi lon ma Inli. ona li toki e ni: nimi Torpenhow li pana e sona ni: poka pi nena ma kiwen. ona la, nimi li tan nimi ni: nimi Torr pi toki Enli majuna, en nimi Penn pi toki Keleta nanpa wan, en nimi Hoh pi toki Tansi.
tenpo sike nanpa 1688 la, jan Toma Tenton li toki e ni: tomo sewi pi ma tomo Tapena li lon poka pi nena ma. ona la, nimi pi ma tomo li ken tan ni. jan Tenton li pana e nimi "Hill" (nena ma) tawa nimi ni. taso, ken mute la, ma ala li jo e nimi ni.
tenpo sike nanpa 1884 la, jan G. L. Fenton li wile toki e nimi pi kipisi tu tu pi kon sama. nimi mute li jo e kipisi pi kon sama, taso kipisi tu tu li kipisi mute. ken la, nimi Tor, en nimi Pen, en nimi How, en nimi Hill li pana e sona sama ni: nena ma. nimi li lon toki wan tan toki ante la, tenpo mute la ona li ken nasin ni. jan Toma Konpa li toki e ni kepeken nimi ni lon tenpo sike nanpa 1880.


== tan sona ==
pipi len (kulupu Alaneje (Araneae)) li pipi lon kulupu Alanita (Arachnida).  ona li ken pali e len kepeken nena lili lon monsi ona.  pipi len li ken suli li ken lili.  ona li moku e pipi ante.  mute lili pi pipi len li ken moku e soweli lili e akesi lili e kili. sinpin uta ona li ken pana e telo utala. 
jan mute li pilin monsuta tan pipi len.  taso, lili pi pipi len li ken pakala e jan.  pipi pi ken pakala li uta e jan la tenpo mute la ona li moli ala li kama pona sin.  moli tan pipi len li nasa li lili.  pipi len li wile ala uta e jan.  ona li moku ala e jan.  ona li uta tan ni taso:  ona li pilin monsuta tan jan.
pipi len li pana e pona mute tawa kulupu.  ona li moku e pipi ike.  waso en akesi li ken moku e ona.  ijo wawa li ken tan len ona.   misikeke li ken tan telo utala ona.
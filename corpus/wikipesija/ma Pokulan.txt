ma Pokulan (toki Inli la: Falkland Islands) anu ma Mawina (toki Epanja la: Islas Malvinas) li kulupu pi ma lili lon telo suli Alansi. ma Amelika seli li lon poka pi ma Pokulan. anpa pi sitelen ma la ma Antasika li lon poka. tenpo sike nanpa LLLTAMMMTT la jan li open tomo lon ma. open ni la jan ala li awen lon ma Pokulan lon tenpo pini. tenpo la ma Juke li kama lawa e ma Pokulan. tenpo sike LLLTTAMMMMT la ma Alensina li weka e ma Pokulan tan ma Juke li kama lawa. tan ni la ma Juke li utala li kama jo sin e ma Pokulan. ma Alensina li awen wile lawa.
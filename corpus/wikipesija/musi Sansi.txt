musi Sansi (toki Sonko la: 象棋) li musi li kama tan ma Sonko. ona li sama lili tawa musi pi jan lawa moli. ona li musi supa utala pi jan musi tu. jan tu li lawa e kulupu pi ijo musi. jan wan li jo e kulupu loje la, jan ante li jo e kulupu pimeja.
jan mute li musi Sansi. ona li musi suli tawa ma Sonko tan tenpo pini. musi Sanki li kama tan musi Sansi li musi lon ma An.


== ilo musi ==


=== supa ===
supa musi li jo e nasin palisa 9 e nasin supa 10. kiwen musi li tawa lon wan pi nasin ni.
insa supa li sitelen ala e nasin, li tu e ma musi. tu ni li telo (toki Sonko la: 河). mute la, ona li sitelen e nimi ni kin: "telo ni li weka e ma Su e ma An" (toki Sonko la: 楚河漢界).
ma musi li jo kin e poki lili. nasin linja li lon insa ni. ni li poki lawa (toki Sonko la: 九宮), li poki e kiwen lawa e kiwen awen.


=== kiwen ===
musi li kepeken kiwen. kiwen li ken loje li ken pimeja. tenpo la, kiwen pimeja li ken laso. jan musi li kepeken kiwen loje la, ona o open e musi.


== lipu ante ==
musi pi jan lawa moli
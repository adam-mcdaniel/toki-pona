jan Tela Alisan Suwi (toki Inli la: Taylor Alison Swift) li jan pi kalama musi tan ma Mewika. ona li jan lili la, ona li kama sona e ilo pi kalama musi. ona li suli tawa kalama musi li jo e olin pi jan mute.
ona li open e pali pi kalama musi lon sike suno nanpa 2001. kalama musi pi nanpa wan ona li kama lon sike suno nanpa 2006. tenpo sike suno nanpa 2008 la, ona li kama suli kepeken kalama musi "Love Story" (toki pona la: toki olin) e "You Belong With Me." (toki pona la: sina wile lon poka e mi)


== pali ==
kalama musi ona li suli mute lon esun pi kalama musi. tenpo sike 2019 la, ona li utala e kulupu pi esun kalama tan ni: kulupu ni li wile jo e mani pi kalama musi ona. ona li tawa tan kulupu ni li open pali e kalama pi pali sin pi kulupu kalama ona tan ni: ona li ken jo e mani ona.


== kalama ==


=== kulupu kalama ===
ona li jo e kulupu kalama luka luka wan.

jan Tela Suwi ("Taylor Swift" tenpo sike 2006)
pilin monsuta ala ("Fearless" tenpo sike 2008)
o toki lon tenpo ni ("Speak Now" tenpo sike 2010)
loje ("Red" tenpo sike 2012)
ale ale ale ale ale ale ale ale ale ale ale ale ale ale ale ale ale ale ale mute mute mute mute luka tu tu ("1989" tenpo sike 2014)
nimi sona ("Reputation" tenpo sike 2017)
jan olin ("Lover" tenpo sike 2019)
toki musi pi jan kulupu ("folklore" tenpo sike 2020)
tenpo kama ale ("evermore" tenpo sike 2020)
tenpo pimeja wawa ("Midnights" tenpo sike 2022)
toma pali pi jan pi toki musi pi pilin ike ("The Tortured Poets Department" tenpo sike 2024)


=== kulupu kalama pi pali sin ===
ona li jo e kulupu kalama pi pali sin tu tu.

pilin monsuta ala (nasin pi jan Tela) ("Fearless (Taylor's Version)" tenpo sike 2021)
loje (nasin pi jan Tela) ("Red (Taylor's Version)" tenpo sike 2021)
o toki lon tenpo ni (nasin pi jan Tela) ("Speak Now (Taylor's Version)" tenpo sike 2023)
ale ale ale ale ale ale ale ale ale ale ale ale ale ale ale ale ale ale ale mute mute mute mute luka tu tu (nasin pi jan Tela) ("1989 (Taylor's Version)" tenpo sike 2023)
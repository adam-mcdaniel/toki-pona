ma lili Nopa (toki Nopa la: Norf'k Ailen, toki Inli la: Norfolk Island) anu ma Nopa li lon telo suli Pasipi. ma la jan pi ma Tawisi en jan pi ma Inli li mute. ma Oselija li lawa e ona. taso la jan pi ma Nopa li wile ala e ni. ona li toki e ni: ma Oselija o lawa lili e ona.


== tenpo pini ==
tenpo pini mute la jan pi ma Polinesija li wile tawa ma Nusilan. taso la, ona li kama sona e ma telo Nopa, li kama awen lon ma. tenpo la ona li weka. jan li sona ala e tan ni. 
tenpo ante la jan Sen Ku pi ma Inli li kama sona e ma ni. ona li toki tawa jan lawa pi ma Inli e ni: 'ma la kasi suli pi ma Nopa en kasi pali li pona li mute. jan li awen lon ma telo ni la pona.' jan ike pi awen lon tomo en jan ante pona li kama lon ma. taso la ona li weka tan ni: ike la ma Oselija la ma li lon weka mute. tan ni la tawa en toki li kepeken tenpo suli.
tenpo ante la kin la jan li kama lon ma telo Nopa. jan ike en jan lawa en jan pona li kama sin. tenpo la ona kin li weka sin.
jan pi ma lon telo Piken li kama tawa ma Nopa lon tenpo ante. ona li awen lon tenpo ni. kin la jan pi ma ante li kama lon.
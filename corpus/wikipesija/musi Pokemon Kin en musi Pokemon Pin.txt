musi Pokemon Kin (toki Nijon la: ポケモン金, "monsuta poki pi kiwen jelo") en musi Pokemon Pin (toki Nijon la: ポケモン銀, "monsuta poki pi kiwen walo") li musi open pi kulupu nanpa tu pi musi ilo Pokemon. ona li lon ilo Kemupokala li kama lon tenpo sike nanpa 1999.  kulupu Kemupuliku li pali e ona. kulupu Nintento li pana e ona.
jan musi li lawa e jan. jan ni li wile kama jan soweli nanpa wan li wile kama pona lon utala. soweli 100 sin li lon musi ni.
jan mute li pilin e ni: musi ni li pona mute li ken musi nanpa wan pi kulupu musi Pokemon. tenpo sike nanpa 2009 la kulupu li sin e musi ni lon ilo Nintento Sije. musi sin ni li musi Pokemon Atukoluso li musi Pokemon Solusilupa.
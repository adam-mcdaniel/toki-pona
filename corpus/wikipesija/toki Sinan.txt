toki Sinan (toki Sinan la: tlhIngan Hol [ˈt͡ɬɪ.ŋɑn xol], toki Inli la: Klingon) li toki sin. jan Makokan li pali e ona tawa jan Sinan pi sitelen tawa Sa Te.
toki Sinan li jo e kalama jaki mute. lipu Guinness pi nanpa wan pi ma ale li toki e ni: toki sin musi la ona li jo e jan toki pi nanpa wan.
lipu lawa pi toki ni li kulupu pi toki Sinan (toki Inli la: Klingon Language Institute, toki Sinan la: tlhIngan Hol yejHaD). tenpo pini la, lipu Wikipesija pi toki Sinan li lon tlh.wikipedia.org. taso ona li kama pini lon tenpo sike nanpa 2005 li tawa lipu Wikija.


== kalama ==
toki Sinan li kepeken kalama 26. kalama pini 21 en kalama open 5 li lon.


== sitelen ==
jan li ken sitelen e toki Sinan kepeken sitelen Lasina anu sitelen Pika. sitelen Lasina la, suli pi sitelen lili li suli. sitelen lili "q" en sitelen lili "Q" li kalama ante. nasin sitelen pi namako ala li toki Sinan ike tan sitelen lili ona pi suli ante. nasin sitelen ni la, sitelen lili "I" suli (pi kalama /ɪ/) li lukin sama sitelen lili "l" lili (pi kalama /l/).

sitelen Pika (toki Sinan la: pIqaD) li nasin sitelen pi jan Sinan lon sitelen tawa Sa Te. tenpo ni la, jan li ken sitelen Pika lon ilo sona kepeken nasin nanpa sitelen Sisa anu nasin nanpa sitelen Jusisa taso. ona li kepeken kipisi len pi toki ilo Juniko tan nanpa F8D0 tawa nanpa F8FF.


== tan sona ==
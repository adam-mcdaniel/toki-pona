jan Matalena Anteson (toki Sensa la: Magdalena Andersson) li jan pi nasin lawa lon ma Sensa. ona li lawa e kulupu pi nasin lawa Socialdemokraterna. kulupu ni li kulupu nanpa wan pi nasin lawa pi jan pali lon ma Sensa. sike suno 2021-2022 la jan Matalena Anteson li jan lawa pi ma Sensa. ona li jan lawa meli nanpa wan pi ma Sensa.
sike suno 2014-2021 la ona li jan lawa mani pi ma Sensa. jan Matalena Anteson li jan pi sona esun.
tenpo mute la jan Anteson li pali e nasin lawa lon kulupu Socialdemokraterna. tenpo pi jan lili la ona kama jan pi kulupu pi jan lili pi kulupu Socialdemokraterna, li kama jo e pali suli lon kulupu ni.
jan Ajo Etu (ʻAhoʻeitu) li jan Tuwi Tona nanpa wan li jan lon tenpo pini pi ma Tona.ona li lon toki jan taso.tenpo sike monsi nanpa 950 la ona li anpa e jan lawa pi nimi sama (jan lawa ni li tan pipi linja) li pali e ma Tuwi Tona.


== kama sewi ==
tenpo pini la jan Ajo Etu li wile sona e mama mije (jan sewi) ona taso mama meli Ilawewa Wawepopuwa (ʻIlaheva Va'epopua) (jan meso) lon ma telo Tonatapu li toki ala tawa ona. taso jan Ajo Etu li toki lon tenpo mute mute la mama meli ona li pana e ona tawa kasi suli wan li toki e ni tawa ona: mama mije ona li jan sewi. jan Ajo Etu li tawa sewi kasi la ona li kama ma sewi li lukin e ni: mama mije ona li alasa e waso, jan Etumatupuwa (ʻEitumātupuʻa) (mama mije ona) li lukin e ona la jan Etumatupuwa li pilin pona li pana e ona tawa tomo ona li pana e moku e telo pi kasi Kawa tawa ona.


== moli ==
jan sama ona pi mama meli sama li lukin e ona li pilin ike tawa ona li moli e ona li moli e ona lon tenpo musi, jan sama ona li moku e sijelo ona li pana e lawa ona tawa kasi, ni la kasi ni li kama kasi pi ken moli.


== kama lon pi tenpo nanpa tu ==
tenpo lili li pini la jan Etumatupuwa li lukin ala e jan Ajo Etu li toki insa e ni: jan sama ona li moli e ona li kama lanpan e ijo tan uta pi jan sama pi jan Ajo Etu. ona li kama jo e sijelo ona li pana e ona mute lon poki wan, li pana e telo e kasi Nunopijapija li pana e kasi lon sewi, ni la tenpo nanpa tu la ona li kama lon.


== ona li kama jan lawa ==
ona li kama lon la, mama mije ona li lawa e jan sama ona li jan lawa e jan Ajo Etu.


== o lukin kin ==


== tan sona ==
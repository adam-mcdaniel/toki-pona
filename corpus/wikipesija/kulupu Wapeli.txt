kulupu Wapeli (toki Inli: Industrial Workers of the World, IWW) li kulupu pi jan pali tan ma mute.


== sona tenpo ==
ona li kama lon tenpo suno 1905 lon ma tomo Sikako lon ma Mewika. toki pona la, ona li "kulupu pi jan pali pi ma ali".
taso, jan mute li nimi e jan pi kulupu ni e ni: jan Wapeli (toki Inli: Wobblies). kulupu Wapeli li jo e jan pali pi pali ali. kulupu mute ante pi jan pali li jo e jan pali pi pali wan taso. ona li jo ala e jan lawa esun.


== tan ==
tan pi kulupu Wapeli li ni: ona li wan e kulupu pali. ona li toki e ni: kulupu pali en kulupu jo li jo ala e sama. jan Wapeli mute li jan pi nasin pi lawa ala anu nasin pi jo kulupu.
tenpo 1910 en tenpo 1920 la, kulupu Wapeli li kama suli. taso, kulupu lawa li utala e kulupu Wapeli. taso, kulupu Wapeli li moli ala. tenpo ni la, kulupu Wapeli li lon ma Mewika li lon ma Kanata li lon ma Piten li lon ma Ele li lon ma Tosi li lon ma Osalasi li lon ma Suwasi li lon ma Italija li lon ma Isilan li lon ma Oselija. ona li kama suli kin.


== lipu ante ==
lipu pi kulupu Wapeli
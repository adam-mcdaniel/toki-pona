sitelen tawa Sukokala (toki Nijon la: しゅごキャラ!, Shugo Kyara!), li lipu musi meli tan tu Pisipito. ona li ni: jan Amu li meli pi tomo sona lili. jan selo ona li pona mute tawa jan, taso pilin ona li wile wan taso. jan Amu li wile e wawa pi pilin wile la, ona li lukin e sike mama kule tuli, ona li kama lon e jan Sukokala tuli ni: jan Lan, jan Miki, jan Su. ona li kama lipu Nakajosi. 


== ona li ni ==
jan pi sitelen tawa ni li jan Amu, li meli pi tomo sona lili Sejo. ona li pona mute tawa jan. jan li toki e toki nasa ona. taso pilin lon ona li wile wan taso, ona li ken ala pana e ni tawa jan. tenpo pimeja wan la, ona li toki wile e ni: ona li ken pana e pilin lon ona tawa jan. tenpo suno kama la, ona li lukin e sike mama kule tuli lon supa lape ona. ona li loje, kule-telo, laso. ona li kama lon e jan Sukokala tuli ni: jan Lan, jan Miki, jan Su. jan Sukokala li pona e jan Amu tan ona li ken pali e wile ona. lon pi jan Amu li nasa mute, ona li pilin ike tan jan Sukokala ona, tan jan awen pi tomo sona Sejo. jan awen li jo e jan Sukokala kin! jan kepeken jan Sukokala li ken "ante jan"(ante Kalanali), li ken "ante Kalasen". ante jan li jo e wawa mute tan utala en selo. ante Kalasen li jo e wawa kin, taso ona li jo e kepeken pona. kama la, ona li pali e ni: jan Amu li "jan nasa", li lukin e sike mama Eki e jan Ekikala. ona li wile jan ike. tan li ni: jan awen li ken pona e wile ona.
kin la, kulupu Isuta li alasa e sike mama, tan ona li lukin tan sike mama ENPIJO. sike mama ENPIJO li ken lon e wile pi jan jo. taso, ona li pali e sike mama Eki e jan Ekikala
kama la, jan Sukokala nanpa po li kama lon, li jan Taja. sama ala jan Sukokala ante pi jan Amu la, sina lukin e ona lon tenpo mute lili. jan Amu li jo e pilin nasa la, ona li jan Ekikala, li "alasa" tan jan pi toki musi. jan ni li jan Utau, li ante Kalasen kepeken jan Taja tan tenpo musi. ni li tan kulupu Isuta li wile jo e sike mama Enpijo. kama la, jan Taja li kama pona, li jan Sukokala pona. ona li kama lon tenpo pi ike mute
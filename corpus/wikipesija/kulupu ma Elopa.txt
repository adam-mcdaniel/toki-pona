kulupu ma Elopa li kulupu ma lon ma Elopa. sike suno nanpa 1957 la ona li kama lon. sike suno nanpa 2023 la ona li jo e ma mute luka tu. ma tomo lawa ona li ma tomo Puse ( anu Puseli ) lon ma Pesije. kulupu ma Elopa la jan li ken tawa ma ante li ken esun lon ma ante pi kulupu sama. ma mute pi kulupu ni li kepeken mani sama. mani ni li mani Elopa. poka ma pi kulupu ma Senken la, jan lawa li wile ala lukin e lipu tawa jan.
nimi Elopa li tan nimi Europa pi toki Lasina tan nimi Εὐρώπη pi toki Elina.


== ma ale pi kulupu ma Elopa ==


=== ma kulupu lon tenpo ni ===
sike suno nanpa 2023 la, ma ni li lon kulupu ma Elopa:

ma Ele
ma Elina
ma Epanja
ma Esalasi
ma Esi
ma Italija
ma Kanse
ma Lawi
ma Lijatuwa
ma Lomani
ma Lowasi
ma Lowenki
ma Lowensina
ma Lusepu
ma Mata
ma Mosijo
ma Netelan
ma Pesije
ma Pokasi
ma Posuka
ma Potuke
ma Seki
ma Sumi
ma Tansi
ma Tosi
ma Sensa
poka anpa pi ma Kiposi


=== ma kulupu lon tenpo pini ===
sike suno 2020 la, ma Juke li weka tan kulupu ma Elopa. ma ante pi weka tan kulupu ni li lon ala.


=== ma kulupu lon tenpo kama ===
jan lawa pi kulupu ma Elopa li toki e ni: ma luka li wile kama tawa kulupu ma Elopa. ma pi wile kama li ni: ma Tuki, ma Maketonija lete, ma Sinakola, ma Sopisi en ma Kosowa.


== toki ==
toki mute pi kulupu ma Elopa li lon:  

toki Elina
toki Epanja
toki Esi
toki Inli
toki Italija
toki Kanse
toki Kelike
toki Lawi
toki Lijatuwa
toki Lomani
toki Lowasi
toki Lowenki
toki Lowensina
toki Masi
toki Mosijo
toki Netelan
toki Pokasi
toki Posuka
toki Potuke
toki Seki
toki Sumi
toki Tansi
toki Tosi
toki Sensa


== o lukin ==
ma Elopa
kulupu ma wan
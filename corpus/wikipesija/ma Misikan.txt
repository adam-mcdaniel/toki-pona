ma Misikan (toki Inli la: Michigan /ˈmɪʃɪɡən/) anu ma Misakin (toki Inli la: Michigan /ˈmɪʃəɡɪn/) li ma kipisi pi ma Mewika. ona li lon poka pi telo suli lon ma Mewika. ma tomo lawa ona li ma tomo Lensin. ma tomo ona pi suli nanpa wan li ma tomo Tetowi. ma Misikan li pali e tomo tawa mute. ma Misikan anpa en len luka li sama lukin. jan li wile sona e ma tan pi jan kama la, jan pi ma Misikan li kepeken luka ona.


== kulupu jan ==
ma Misikan li jo e tenpo tu tu pi kon sewi. ona li ken lete mute. tenpo lete la jan li tawa kepeken tomo tawa pi ko lete. musi Moton li kama tan ma tomo Tetowi. kulupu pi musi sike pi lipu tu tu li kulupu pi soweli wawa jelo tan ma tomo Tetowi. ma Misikan li kipisi tu. ma Misikan anpa li jo e jan mute, taso ma Misikan sewi li jo e jan lili. moku pi ma Misikan li ni: palisa moku pi soweli seli Kone, moku poki pi moku soweli Pasi tan ma Misikan sewi, ko suwi tan ma Makina.


== ma kipisi ==
ma Wen
ma Olan
ma Makon
ma Ken
ma Senesi
ma Watena
ma Otawa
ma Inan
ma Kalamasu
ma Liwinton


== ma tomo ==


=== ma tomo suli ===

 ma Mewika
kulupu jan pi tan sama (toki Inli la: ethnic group) li kulupu jan suli pi pilin sama. ken la, ona li jo e mama suli pi tenpo weka sama e toki sama e nasin sewi sama e nasin kulupu sama e ma sama anu ijo ante sama. jan sona ante li pilin ante tawa kon pi kulupu jan pi tan sama.
jan pi kulupu ni ken pilin ante tawa jan pi kulupu ante. tenpo mute la, jan li ike li utala e jan pi kulupu ante.
tenpo la, kulupu jan pi tan sama ken kama mute anu kama wan.


== kulupu jan mute ==
kulupu jan Jejuta
kulupu jan Sami
kulupu jan Elena
kulupu jan Majoli
kulupu jan Wiku
kulupu jan Lasena
kulupu jan Tata
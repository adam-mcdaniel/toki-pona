luka pona li toki luka. ona li toki sin li tan toki pona. jan Olipija li pali e ona lon tenpo sike 2021. luka pona li sama toki pona. taso, ona li toki pona luka ala. luka pona li ante kin tawa toki pona.

luka pona li toki pona ala, li toki pona luka ala la, nasin pi luka pona li ante. ni li nasin mute pi luka pona, li nasin ala ale:

nimi "pi" li ken lon. taso jan li toki kepeken luka pona, li toki ala lon toki lili la, nimi "pi" li ken weka kin.
nimi "li" en nimi "e" li lon ala. ona tu li weka la, jan li kepeken nimi luka "ni" kepeken tawa pi poka ante.
toki pona la, toki li sama "ijo li pali e ijo nanpa tu". taso, luka pona la, nimi "pali" li tawa pini; nimi "ijo nanpa tu" li tawa insa.
luka pona la, nimi mute kin li ante e poka ona.
nimi li weka la, jan li ken kepeken nasin ni: tawa luka en sinpin nasa en luka pi tawa pi sama pali en tawa lawa.
nasin nanpa la, mute li ken.


== lipu ante ==
lipu pi luka pona - jan li ken kama sona e luka pona lon lipu ni.
luka pona li seme? - jan Olipija li sitelen e lipu ni lon lipu tenpo
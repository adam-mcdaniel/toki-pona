ma Wije (toki Wije la: Cộng hòa Xã hội chủ nghĩa Việt Nam  o kute, nasin sitelen Non la: 共和社會主義越南) li ma lon ma Asija. toki lawa pi ma Wije li toki Wije. toki Wije la nimi ona li Việt Nam. ma Wije li poka e ma Sonko e ma Lajo e ma Kanpusi e telo suli Pasipi.
tenpo pini la ma Kanse li lawa e ma Wije.tenpo ni la ma Wije li jo e jan wan ale ale ale ale (100,000,000 kepeken nasin nanpa pona).
tenpo pini la utala pi ma Wije li lon ma ni. ona li pini lon tenpo sike 1975. kulupu lawa pi ma Wije lete en ma Wije seli li utala. kulupu lawa ni li jo e nasin lawa ante. jan mute Wije li utala e ma Mewika tan ni: ma Mewika li pona tawa kulupu lawa pi nasin mani lon ma Wije lete. kulupu lawa pi ma Wije lete li anpa e kulupu lawa pi ma Wije seli. tenpo ni la, ona li lawa e ma Wije ale.
jan Isale Apulukami Asakan (toki Losi: Исраил Абдулгамидович Арсаханов; toki Nosiso: Арсаханов Исраил Ӏабдул-Хьамидан воӀ) li jan pi sitelen toki. ona li sona mute e toki Nosiso e nasin pi toki Nosiso. jan suli lon tomo pi kama sona suli lon ma Nosiso. ona li sitelen e lipu suli ni: «nasin pi toki Nosiso». (toki Losi: «Чеченская диалектология»). 


== lon ==
tenpo suno 16 anu tenpo suno 19 pi tenpo mun 12 pi tenpo sike 1916 la ona li kama lon ma tomo lili Poni-Ewa (toki Nosiso: Бони-Эвла) pi ma Tesaja (toki Losi: Терская область). Ona tan kulupu jan Nosiso. ona li sona e toki Kumuk.
ona li pini e tomo sona lon ma tomo Kasawut. ona li pini e nasin pali pi tomo sona lon ma tomo Punak (toki Losi: Буйнакск).
tenpo sike nanpa 1939 la ona li kama jan kama sona lon ma tomo Leninka (tenpo ni: ma tomo Sanpetepu). taso lon tenpo sike nanpa 1942 la ona li pini e kama sona tan utala. ona li kama jan utala. ona li utala lon ma Ukawina. taso lon tenpo mun 11 pi tenpo sike nanpa 1943 la ona li pini li utala tan pakala suli.
tenpo sike nanpa 1944 la li kama weka tan ma Nosiso-Kaka tan wile lawa tan utala suli. tenpo sike nanpa 1947—1951 la ona li kama sona suli e toki Losi lon ma tomo Pewana (toki Opeki: Фарғона).


=== ona li tawa lon ma Nosiso-Kaka kin ===
tenpo sike nanpa 1957 la ona li tawa lon ma Nosiso-Kaka. ona li lon li pali lon ma tomo Koneni (Грозный). 
tenpo sike nanpa 1957 anu 1959 la ona li kama jan pi pali sona lon nasin toki Nosiso lon tomo sona pi ma tomo Koneni. 
tenpo sike nanpa 1960 la ona li awen e pali ni: «toki nasin Akins lon toki Nosiso-Kaka» (toki Losi: «Аккинский диалект в системе чечено-ингушского языка»).


== pali ==
ona li pali e ni: ona li kama sona e kalama toki, e nasin sitelen, e nimi pi nasin toki Nosiso. ona li nanpa wan lon alasa pi luka tu nasin pi toki Nosiso.
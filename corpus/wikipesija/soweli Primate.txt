soweli Primate anu soweli Pima anu soweli pi sama jan li nimi pi kulupu soweli. ona li lukin sama mute jan. ona mute li lon palisa kasi. taso, ona lili li lon ma. mute la ona li jo e lawa wawa.


== lukin ==
soweli Primate li lukin mute sama jan tan ni: jan en soweli Primate li kama tan soweli sama. ona li jo e luka tu, e noka tu. ona li ken jo e linja monsi. taso, soweli mute lon kulupu ni li jo ala e linja monsi.


== ken ==
ona li ken kama jo kepeken luka e ijo mute, li ken kepeken ilo. ona li moku e kasi. taso, ona lili li moku e sike waso, e pipi, e akesi lili.
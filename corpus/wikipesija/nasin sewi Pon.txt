nasin sewi Pon (toki Po la: བོན; Pön) li nasin sewi lon ma Po li tan nasin sewi Saman majuna pi ma Po li nasin sewi pi sinpin nanpa wan lon ma Po. nasin sewi Pon li pilin sewi tawa ijo mute lon ale ni: sewi en ma en suno en mun en linja wawa walo en walo lete en kiwen en nena ma en soweli en kasi. jan sewi nanpa wan ona li jan sewi kasi. jan pi nasin sewi Pon li jo e len pimeja lon lawa ona, ni la jan pi nasin sewi Puta li pana e nimi nasin sewi pimeja (toki Po la: ནག་ཆོས་; Nagqö) tawa nasin sewi Pon. jan pi nasin sewi Pon li pilin ike tawa nimi "nasin sewi pimeja" tan ni: kon pi nasin sewi pimeja li nasin sewi ike.
jan Jani Sina (toki Tosi la: Jannik Sinner [ˈjanɪk ˈzɪnɐ]) li jan pi tan ma Italija. jan li sona e ona tan ni: ona li jan pi sijelo musi ni: jan li tawa e sike musi lili kepeken ilo palisa lipu pi linja mute. musi sijelo ona la, ona li wawa nanpa wan lon musi pi jan wan tawa kulupu ATP; la ona li wawa nanpa wan lon ma Italija lon tenpo ale. ona li kama wawa nanpa wan lon tenpo suno nanpa 10, lon tenpo mun nanpa 6, lon tenpo sike nanpa 2024. kama sona ATP pi wawa sijelo la ona li wawa nanpa wan lon tenpo luka luka luka.
jan Sina li tan kipisi ma Sisiko (toki Tosi la: Südtirol). jan li toki Tosi lon ma ni. tenpo pini la, ona li tawa wawa lon ko lete kepeken palisa noka. ni li pini lon tenpo sike nanpa 13 pi lon ona. jan Sina li open musi pi palisa linja, la ma tomo Posikela li kama tomo ona. ma tomo ni la, jan sona Likato Pijasi (toki Italija la: Riccardo Piatti) li pana e sona pi musi ni tawa ona.


== tan sona ==
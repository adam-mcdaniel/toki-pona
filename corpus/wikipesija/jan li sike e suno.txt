suno mi la ma mi li tawa lon sike. jan li lon ma la ona kin li sike e suno. jan mute li nanpa e suli pi tenpo pini ona kepeken sike suno.
tenpo pi kama lon la jan li sike ala e suno. ona li pini e sike wan la nanpa ona li kama suli. insa pi tenpo sike la tenpo pi ni tu o sama; jan li kama lon lon tenpo lete la nanpa ona li kama suli lon tenpo lete kin. (nasin ni kin li lon: nanpa pi jan ale li kama suli lon tenpo sama lon open sike.)
lawa ma la mute sike li ken kama e ken jan. ma mute la jan li sike LLLTW [nnp] la ona li kama ken pali mani li kama ken unpa li kama ken wile e lawa ma li kama ken moku e telo nasa li kama ken ijo ante mute. nanpa li ante lon ma ante. ma Mewika la telo nasa li wile e sike MW.
tenpo pi sike suno li suli tawa jan mute tawa jan lili mute mute. ona en jan poka ona li moku e pan suwi suli. ken la palisa seli li lon pan. mute ona li sama mute pi sike suno. jan pi sike sin li weka e seli kepeken kon la wile insa ona li kama lon. kin ona li kama jo e ijo suwi tan jan poka ona.
tenpo kama pi jan Jesu li kama lon tenpo ni: jan Jesu li awen lon la ona li sike e suno lon ona. (lon la lipu li toki ala e tenpo pi kama ona. taso nasin li awen ni.)
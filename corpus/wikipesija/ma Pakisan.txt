ma Pakisan li ma lon ma Asija. ona li lon poka e ma Palata e ma Ilan e ma Akanisan e ma Sonko.
tenpo pini la, ma Pakisan li kipisi pi ma Palata. ma wan ni li lawa tan ma Juke. ma Palata li kama lawa e ona la, jan pi nasin sewi ante li pilin ike tan ni: ona li wile ala e lawa tan nasin sewi ante. tan ni, ma pi nasin sewi Isilan nanpa wan li kama ma Pakisan lon tenpo sike 1947. tenpo pini la, ma ni li jo ma Panla kin. taso, ma Panla li lon poka ala e ma Pakisan. taso, jan pi ma Panla li pilin ike tawa lawa pi ma Pakisan. jan pi ma Panla li jo nasin kulupu ante en kulupu lawa pi ma Pakisan li pana ala pona tawa ona. tan ni, ma Panla li utala tawa weka ma Pakisan lon tenpo sike 1971.
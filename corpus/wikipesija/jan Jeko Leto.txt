jan Jeko Leto (toki Losi la: Егор Летов "Jegor Letov", Игорь Фёдорович Летов "Igor Fyodorovich Letov") li jan pi kalama musi li jan pi sitelen toki tan ma Sesesele tan ma Losi. ona li kama jan sona mute tan kalama musi. ona li open e «kulupu Kasansaja Opolona pi kalama musi» (toki Losi: «Гражданская оборона»), li kama jan suli nanpa wan lon ona.
jan mute li toki e ni: ni li jan pi kalama musi pona. ona li wan jan suli pi kulupu musi pi ma Sipi (toki Losi: Сибирский панк).
jan Jeko Leto li pali lon nasin lawa. lon tenpo open la ona li jan nasin pi lawa ala. tenpo pini pi ma Sesesele la, jan Jeko Leto li kama jan nasin pi palisa mute li kama jan nasin pi pali kulupu lon tenpo sama. ona li open sama jan Alesante Tuwin sama jan Limono sama kulupu «nasin pi palisa mute en nasin pi pali kulupu» (toki Losi: Национал-большевистская партия). tenpo pini la ona li pali ala lon nasin lawa.


== lon ==


=== jan lili ===
tenpo suno nanpa 10 pi tenpo mun nanpa 9 pi tenpo sike nanpa 1964 la ona li kama lon ma tomo On. ona li pini kulupu pi jan kama sona 10 lon tomo sona li kama li jan pi kama sona lon tomo sona suli. ona li kama sona ike la tenpo sike 1984 la ona li kama lon ma tomo On. ona li pali e sitelen jan Wasimi Lenin. ona li pali: ona li weka e jaki li pana e kule tawa tomo. 


=== 1980–1990 ===
jan Jeko Leto lon ma tomo On la ona li open pali e kalama musi. tenpo sike nanpa 1982 la ona li open e kulupu pi kalama musi «kulupu Pose pi kalama musi» (toki Losi: Посев). tenpo sike nanpa 1983 la ona li pana e musi kalama pi tenpo wan.
tenpo sike nanpa 1984 la jan Jeko Leto li open e «kulupu Kasansaja Opolona pi kalama musi» (toki Losi: «Гражданская оборона»). ona li pali e kalama musi lon tomo ona. 
kulupu li kama pilin pona tan jan mute lon ma Sesesele.. lawa pi ma Sesesele li open utala lon ona. jan Jeko Leto li kama lon tomo pi jan nasa. taso lon tenpo sike nanpa 1986 la ona li weka. 
tenpo ni la ona li pana e lipu kalama mute tawa jan.


=== 1990–2000 ===
lon open tenpo sike nanpa 1990 la Jeko Leto li pini e kulupu «kulupu Kasansaja Opolona pi kalama musi» (toki Losi: «Гражданская оборона»). taso ona li open e kulupu sin: «Jeko i Opisen» (toki Losi: «Егор и Опизденевшие»). lon tenpo ni la ona li pali e kulupu pi kalama musi pi sona mute nanpa wan.
tenpo sike nanpa 1993 la Jeko Leto li open sin e kulupu «kulupu Kasansaja Opolona pi kalama musi» (toki Losi: «Гражданская оборона»).
tenpo sike nanpa 1994 - 1998 la ona jan li lon kulupu «nasin pi palisa mute en nasin pi pali kulupu» (toki Losi: Национал-большевистская партия). 
tenpo sike nanpa 1995-1996 la Jeko Leto li pali e tu kulupu pi kalama. tenpo sike nanpa 1997 la ona li pana e ona tawa jan.


=== 2000–moli ona ===
tenpo sike nanpa 2002 la ona li pana e lipu pi kalama «Wesopana» (toki Losi: «Звездопад») ni li tan jan mute pi kalama musi pi ma Sesesele.
tenpo sike nanpa 2004 Jeko Leto li pini e pali ale lon nasin lawa.
tenpo sike nanpa 2004-2005 la ona li pana e tu lipu pi kalama «Tolika sejivaja jisn» (toki Losi: «Долгая счастливая жизнь») en «Lenimasija» (toki Losi: «Реанимация»).
tenpo sike nanpa 2007 la ona li pana pini e lipu pi kalama «Sami snitsa sni?» (toki Losi: «Зачем снятся сны?»).


== moli ==
tenpo suno nanpa 19 pi tenpo mun nanpa 2 pi tenpo sike nanpa 2008 la jan Jeko Leto li moli lon ma tomo On.


== awen sona ==
tenpo sike nanpa 2009 la lon ma tomo mute pi ma Sipi la ni li lon: sitelen Jeko Leto li lon open.
tenpo suno nanpa 10 pi tenpo mun nanpa 9 pi tenpo sike nanpa 2010 la jan li pana e kiwen sona.
tenpo suno nanpa 20 pi tenpo mun nanpa 11 pi tenpo sike nanpa 2014 la jan li pali e sitelen tawa "pona en tenpo ale" (toki Lusi la: Здорово и вечно). sitelen li toki e jan Jeko Leto e musi ona e kulupu ona.
tenpo sike nanpa 2018 la jan li pana e nimi "Jeko Leto" tawa pipi pi sona sin lon ma Wije.


== tan sona ==
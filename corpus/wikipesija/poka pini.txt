poka pini anu poka pi pilin ala li poka. mi lukin tawa nasin pi soweli lete la, poka pini mi li lukin tawa nasin pi open suno.


== nimi ==
nasin pi poka pini la, nasin monsi li poka open. toki pi ale ala li jo e nimi tawa poka open tawa poka pini. ni la, toki pona la, nimi wan tawa nasin tu ni li lon ala.
jan li kepeken nimi "poka pini" tan ni: jan li sitelen e toki pona kepeken sitelen Lasina kepeken sitelen pona la, ona li pini sitelen lon poka ni. jan li kepeken nimi "poka pi pilin ala" tan ni: sijelo jan la, insa pilin(?) li lon ala poka ni.
jan mute la, luka ona pi poka pini li wawa tawa pali. luka ona pi poka open li wawa lili tawa pali. tawa jan ni la, poka ni li poka pi luka pona.


== nasin lawa ==
nasin lawa ante la, jan li kepeken nimi poka tu lon toki Inli. ni li tan ante suli pi ma Kanse(?). kulupu lawa la jan li lon poka pi jan lawa. jan li pilin pona tawa jan lawa la, jan li lon poka pini pi jan lawa. jan li pilin ike tawa jan lawa la, jan li lon poka open pi jan lawa.
nasin lawa pi poka pini la, jan ante o wawa ante. wawa ante pi jan ante li kama tan nasin kulupu ante li kama tan nasin esun. ni la, jan ante o jo e mani pi mute ante e ken ante.
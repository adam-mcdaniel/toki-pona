ma Santome en ma Pinsipe (toki Potuke la: São Tomé e Príncipe) anu ma Santomejepinsipe li ma lawa li kulupu ma lon telo lon poka pi ma Apika. ma Santome en ma Pinsipe li lon insa ona. ma tomo Santome li ma tomo lawa ona. 
sike suno nanpa 1471 la jan pi alasa ma tan ma Potuke li alasa e ma Santome en ma Pinsipe. ma li kama ma esun pi esun jan pi ma Apika. sike suno nanpa 1975 la ma Santome en ma Pinsipe li kama ma lawa.
sitelen Sawi anu sitelen Tawi (toki Malaju la: Jawi [d͡ʒä.wi]) li nasin sitelen pi toki Malaju pi toki ante li tan nasin sitelen Alapi li suli tawa nasin sewi Silami lon ma Pune lon ma Malasija lon ma Sinkapo lon ma Pilipina lon ma Intonesija.


== sitelen Sawi lon tenpo ni ==

tenpo ni la sitelen Sawi li nasin sitelen lawa lon ma Pune. ma Malasija la ona li suli tawa nasin sewi Isilan li lon mani.


=== ma Malasija ===
tenpo sike nanpa 2019 la kulupu lawa pi ma Malasija li wile pana e pana sona pi nasin sitelen Sawi tawa ma sona pi toki Wa en ma sona pi toki Tami. kulupu jan Wa en kulupu jan Tami li pilin utala tawa ni li toki e ni: ni li ken nasin sewi Isilan e nasin pi pana sona.kulupu lawa li pilin monsuta tawa utala ken pi kulupu jan li ala e wile ni.
ma Keta pi ma Malasija la nasin sitelen Sawi li lon ma mute. esun pi kulupu jan Wa la nasin sitelen Sawi kin li lon.
ma Pawan la jan li pana ala e nasin sitelen Sawi tawa ma ona la jan ni o pana e mani Linki TAMMLL[nnp] pi ma Malasija tawa kulupu lawa.
ma Sojo la jan li wile kama jan sona lawa pi nasin sewi Isilan la jan o sona e nasin sitelen Sawi. ma Sojo la jan sona lawa pi nasin sewi Isilan li lili tan ni.


=== ma Intonesija ===
ma Intonesija la toki mute li lon, nasin sitelen Lasina li nasin sitelen lawa. kin la nasin sitelen ante mute li lon.ni la nasin sitelen Sawi li lili lon ma Intonesija.


== sitelen lili ==
nasin sitelen ni la sitelen lili 37.sitelen lili 31 li tan nasin sitelen Alapi, sitelen lili luka wan li lon nasin sitelen Sawi taso.


== o lukin e kulupu nimi ==
ma tomo Lontan (toki Inli la: London [ˈlʌndən]) li ma tomo lawa pi ma Juke en ma Inli. ma tomo ante pi ma Piten la ona li jo e jan mute mute. nasin telo Ten li lon ma ni. tenpo mute pini la jan pi ma suli Loma li kama lon ma tomo ni.


== tenpo pini nimi ==
nimi Lontan li kama tan nimi "London" lon toki Inli. nimi ni li tan nimi "Londinium" lon toki Lasina. mi mute li sona ala e tan pi nimi ni.


== kulupu lawa ==

kulupu lawa pi ma Piten li lon ma tomo Lontan. jan lawa ma li lon tomo pi nanpa luka luka pi nasin Tanin. ma tomo Lontan li jo e tomo suli pi jan lawa. tenpo ni la jan lawa pi kulupu mama lawa li jan mije lawa Sa nanpa tu wan. tomo pi kulupu lawa li lon ma tomo Lontan.


== ma ==
ma tomo Lontan li kipisi pi ma lili 32. nimi pi ni lon toki Inli li "borough". ma lili ni li:

ma tomo lili Lontan (toki Inli la: City of London) (ma kipisi pi ma tomo Lontan ala)
ma tomo kipisi Weminta (toki Inli la: City of Westminster)
ma tomo kipisi Kensintan en Sesi (toki Inli la: Kensington and Chelsea)
ma tomo kipisi Amami en Pulan (toki Inli la: Hammersmith and Fulham)
ma tomo kipisi Wanso (toki Inli la: Wandsworth)
ma tomo kipisi Lanpe (toki Inli la: Lambeth)
ma tomo kipisi Sosa (toki Inli la: Southwark)
ma tomo kipisi Tawawanle (toki Inli la: Tower Hamlets)
ma tomo kipisi Ani (toki Inli la: Hackney)
ma tomo kipisi Isilintan (toki Inli la: Islington)
ma tomo kipisi Canten (toki Inli la: Camden)
ma tomo kipisi Pen (toki Inli la: Brent)
ma tomo kipisi Ilin (toki Inli la: Ealing)
ma tomo kipisi Ansulo (toki Inli la: Hounslow)
ma tomo kipisi Wiman Apon Ten (toki Inli la: Richmond upon Thames)
ma tomo kipisi Kintan Apon Ten (toki Inli la: Kingston upon Thames)
ma tomo kipisi Metan (toki Inli la: Merton)
ma tomo kipisi Sotan (toki Inli la: Sutton)
ma tomo kipisi Kowiten (toki Inli la: Croyden)
ma tomo kipisi Ponli (toki Inli la: Bromley)
ma tomo kipisi Luwisan (toki Inli la: Lewisham)
ma tomo kipisi Keni (toki Inli la: Greenwich)
ma tomo kipisi Peli (toki Inli la: Bexley)
ma tomo kipisi Ewawin (toki Inli la: Havering)
ma tomo kipisi Pakin en Takenan (toki Inli la: Barking and Dagenham)
ma tomo kipisi Wepi (toki Inli la: Redbridge)
ma tomo kipisi Nuwan (toki Inli la: Newham)
ma tomo kipisi Watanpowe (toki Inli la: Waltham Forest)
ma tomo kipisi Awinke (toki Inli la: Haringey)
ma tomo kipisi Enpi (toki Inli la: Enfield)
ma tomo kipisi Pane (toki Inli la: Barnet)
ma tomo kipisi Awa (toki Inli la: Harrow)
ma tomo kipisi Ilintan (toki Inli la: Hillingdon)
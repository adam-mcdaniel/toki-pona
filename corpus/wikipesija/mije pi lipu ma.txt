mije pi lipu ma (toki Inli la: Map Men) li sitelen tawa pi sona musi lon toki Inli, li jo e kulupu lili luka pi sitelen tawa. ona la jan Se Poman li jan Ma Kupa-Son li pana e sona ma. ilo Jutu la, jan pi nanpa 1,00,00,00 tawa 5,00,00,00 li lukin e sitelen ni.


== tan ==
jan Se Poman en jan Ma Kupa-Son li pali e sitelen tawa ni li sitelen e toki ona li lon ona. tenpo pini la, jan Ma Kupa-Son li jan pi pana sona pi sona ma. jan Se Poman li sona e jan Ma Kupa-Son lon kulupu pi musi ante pi ma tomo Esinpu lon tenpo sike #2009 anu tenpo sike #2010. ona tu li pali e musi lon kulupu ni.
sitelen tawa li open lon tenpo sike #2016 li jo e kulupu luka. ona li wan e musi e sona ma, li pana e sona tan ijo wan lon sitelen tawa wan. mute la ijo ni li toki lon lipu ma. jan li toki e ni: nasin ona pi pana sona li sama sitelen tawa "tenpo pini ike", taso ona tu li toki e ni: nasin mi li tan nasin pi kulupu Monsi Pason. sitelen tawa ona li jo e musi lukin pi tenpo lili e sitelen tawa musi lili.

mije tu pi lipu ma li toki e ni: sitelen tawa ni li kama suli tan ni: jan ala li kepeken lipu ma lon tenpo ni, ni la ona li kama pona tawa jan nasa pi sona mute taso. kin la, sitelen tawa li kama suli la, ona li toki e ni: ni li tan musi pi sitelen tawa. li toki e ni: sitelen tawa mute li wan e musi e sona ma, taso sitelen tawa ni la, musi en pana sona la musi li suli nanpa wan.
tenpo sike #2021 la, jan li pana e sitelen tawa ni tawa kipisi "kama sona en pana sona" pi utala nanpa 11 pi ilo Jutu, taso jan Welitasijun li anpa e ona.
tenpo sike #2024 la, sitelen tawa ona tan nasa pi nasin toki pi nimi ma lon ma Juke li kama "sitelen tawa nanpa wan lon tenpo sike" lon utala nanpa wan pi sitelen pi ilo Towin lon ma Juke lon ma Ele.
mun #10 pi sike #2025 la, mije pi lipu ma li pali e lipu "poka ni o sewi: tenpo la lipu ma li ken pakala, ni li suli tan ni: (toki Inli la: This Way Up: When Maps Go Wrong (And Why It Matters))" (nanpa ISBN 978-0-3697-7503-0).
kulupu nanpa tu tu pi sitelen tawa li pini lon suno #13 pi mun #10 pi sike #2024 li jo e sitelen tawa luka tu wan.


== sitelen tawa ==


=== kulupu nanpa wan ===


=== kulupu nanpa tu ===


=== kulupu nanpa tu wan ===


=== kulupu nanpa tu tu ===


=== kulupu nanpa luka ===


== mije pi lipu ma lon utala musi ==


== lipu tan ==
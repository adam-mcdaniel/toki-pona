monsuta li nasin wan pi pilin ike wawa. monsuta li ken ante e pali jan, jan li pilin monsuta la jan li ken weka li ken utala e monsuta.


== tan pi pilin monsuta ==
jan li ken pilin monsuta tawa ijo ni: pimeja en ma sewi en insa telo en seli en ijo ante, ijo pi meso ala li lukin lon tenpo lili la, jan li lukin e ona la jan li ken pilin monsuta.
jan en soweli li ken pilin monsuta, taso ante li lon. jan mute en soweli sama jan li lukin e pipi la ona li pilin monsuta ala, taso jan pi mute lili li lukin e ona la ona li pilin monsuta.
jan li lukin e poki pi jan moli e jan moli e sijelo moli lon telo loje e ijo sama moli la ona li ken pilin monsuta.


== pali tan monsuta ==
jan meso li pilin monsuta la ona li wile weka li wile ala e monsuta lon lukin ona.
jan anu soweli sama jan li pilin monsuta la ona li ken mu wawa. lukin pi soweli sama jan tan jan sona li pana e sona ni: soweli wan lon kulupu soweli li pilin monsuta la ona li mu wawa, soweli ante lon kulupu soweli li kama weka tan mu wawa.
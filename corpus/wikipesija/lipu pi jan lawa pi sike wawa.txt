lipu pi jan lawa pi sike wawa (toki Inli la: The Lord of the Rings) li lipu tan jan Tokin. ona li open tan tenpo sike 1954. lipu pi jan lawa pi sike wawa li esun e lipu 150,000,000 anu mute.
nimi pi lipu ni li tan jan Solon. jan Solon li jan ike pi lipu ni. ona li pali e sike wawa nanpa wan tan ni: ona li wile lawa e sike wawa ante pi jan (Men) pi jan sewi suli (Elves) pi jan lili ma (Dwarves). jan pona pi lipu ni li jan Poto Pakin li jan Sanwa Kansi li jan Meli Pansipo li jan Pipin Tu li jan Kanta li jan Alakon li jan Polomi li jan Lekola li jan Kinli. kulupu ni li tawa nena ike (Mount Doom) tan ni: ona li wile pakala e sike wawa nanpa wan.
lipu ni li lipu lili 3 ni: ona li lipu kulupu pona pi sike wawa (Fellowship of the Ring) li lipu tomo suli tu (The Two Towers) li lipu kama sin pi jan lawa (Return of the King).
lipu pi jan lawa pi sike wawa li lipu suli mute lon tenpo ale. jan li ante toki e lipu ni tawa toki 38 anu mute. sitelen tawa pi lipu ni li lon. taso, jan Ton Ponpasi li ala lon sitelen tawa ni.
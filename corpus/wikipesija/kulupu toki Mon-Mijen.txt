kulupu toki Mon-Mijen (Hmong-Mien) li kulupu toki lon ma Asija pi open suno anpa. mute la ona li jo e lawa ni:

nimi ale li kulupu kalama wan taso.
kulupu kalama li ni: nimi "wan" li kulupu kalama wan. nimi "nimi" li kulupu kalama tu. nimi "kulupu" li kulupu kalama tu wan.
ona li ante ala e nimi.
toki ante li ante e nimi tan tenpo anu pali anu ijo ante. toki Inli li ante e nimi tan tenpo:
I am eating. (mi moku lon tenpo ni.)
I ate. (mi moku lon tenpo pini.)
ona li jo e kule kalama mute.
kule kalama li ni: kalama li ken sewi li ken anpa li ken kama sewi li ken kama anpa li ken kule ante.
ona li jo e kalama nena pi wawa ala, sama /mÌ¥/.
ona li jo e kalama pi sike monsi, sama /q/.
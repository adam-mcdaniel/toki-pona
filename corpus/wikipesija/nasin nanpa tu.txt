nasin nanpa tu li nasin pi sitelen nanpa. lon ijo mute la nasin nanpa tu li sama tawa nasin nanpa Alapi.
nasin nanpa tu li pali lon nanpa tu (2). sama ala la, nasin nanpa Alapi li pali lon nanpa luka luka (10).


== sitelen nanpa ==

tenpo mute la, nasin nanpa tu li kepeken e sitelen tan nasin nanpa Alapi. taso, nasin nanpa tu li wile e sitelen tu taso. tan ni la, jan li ken kepeken e sike anu palisa anu sitelen ale tawa sitelen.


== lon ma pi tenpo ni ==

lon insa la, ilo wawa ale li kepeken e nasin nanpa tu tan ni: wawa li ken lon anu lon ala taso. tenpo pini la jan li wile lawa e ilo wawa la, ona li wile sona e nasin nanpa tu. tenpo ni la jan li wile lawa e ilo lawa la, ona li wile ala sona.


== pali nanpa ==

lon nasin nanpa tu la, nanpa lili li ken suli. taso, jan li ken nanpa kepeken pali lili.
tawa pali nanpa poka la, jan li wile sona e ijo tu tu taso:

0 + 0 = 0
0 + 1 = 1
1 + 0 = 1
1 + 1 = 10
    1 1 0 0    = 12
+ 1 1 0 1 1    = 27
------------
  1        
  1 0 1 1 1
------------
1 0 0 1 1 1    = 39

nasin sama li lon tawa pali nanpa ante.
jan Mikelanselo (toki Italija la: Michelangelo di Lodovico Buonarroti Simoni)  li kama sin lon tenpo sike nanpa 1475, li moli lon tenpo sike nanpa 1564. ona li jan musi, li jan pi pali kiwen, li jan pi sitelen kule, li jan pi sona pi pali tomo, li jan pi musi toki. ona li kama tan ma tomo lawa Pilense (toki Italija la: Repubblica di Firenze), li lawa mute e musi pi ma pi poka suno pini. pali ona li wawa li suli tawa tenpo pini ni. jan Lejonato pi ma Winsi taso li suli sama ni.
jan mute li sona mute e sitelen kule ona, e kiwen musi ona, e tomo pali ona. jan Mikelanselo li musi mute, li toki mute kepeken lipu tawa jan ante, li pali mute e sitelen pi pini ala, li pana mute e pilin ona lon sitelen la, ona li jan musi nanpa wan lon tenpo ona tawa sona pi jan sona. tenpo sike ona nanpa 30 li kama la, ona li pali e musi jan Malija pi pilin ike (Piet√†), e musi pi jan Tawi (David). ona li toki ike e musi pi sitelen kule. taso ona li pali e sitelen suli tawa sinpin kiwen kin. ona li sitelen e musi sewi lon sinpin insa sewi pi tomo sewi Sisina (toki Italija la: Cappella Sistina) lon ma tomo Loma, e musi sewi lon sinpin lon poka pi supa sewi lon tomo sama. ona li sitelen e nasin pali tawa tomo Lawensijana pi lipu sona (toki Italija la: Biblioteca Medicea Laurenziana) la, ni li open e nasin sin pi pali tomo. nanpa pi tenpo sike ona li 74 la, ona li awen e pali pi jan lili Antonijo pi ma Sankalo (toki Italija la: Antonio Da Sangallo Il Giovane), li sitelen e nasin pali tawa tomo sewi pi jan Peto.
jan Mikelanselo li moli ala la, lipu tu li toki e ale ona. nasin ni li sin a. jan musi ante pi tenpo ona la, lipu li toki e jan musi lon tenpo pi moli pini.
tenpo pi jan Mikelanselo la, jan li nimi e ona kepeken nimi "jan sewi" (toki Italija la: Il Divino). ona li ken pana e pilin wawa la, ni li pona suli tawa jan pi tenpo ona. jan musi ante li lukin pali e sama lon tenpo pi moli ona.


== pali ==


=== meli Matona en jan lili ona ===
jan Mikelanselo li pali kepeken kiwen walo la, sitelen pi jan Malija (anu jan Matona) li open tawa ni. sijelo jan li tawa lon nasin mute la, ni li kama nasin tawa jan Mikelanselo


=== sijelo mije ===


=== sinpin insa sewi pi tomo sewi Sisina ===
kule musi li kama lon sewi pi tomo Sisina lon tenpo sike 1508-1212. jan lawa sewi Papa Juliju nanpa tu li wile e jan pona luka luka tu wan pi jan Jesu. jan Mikelanselo li ante e pilin ona sama ni: jan Mikelanselo li ken lawa e sitelen. sitelen ni luka tu tu li tan lipu open tan lipu nasin sewi pi jan Jesu.


=== sijelo kulupu ===


=== nasin pi pali tomo ===


=== tenpo pini ona ===
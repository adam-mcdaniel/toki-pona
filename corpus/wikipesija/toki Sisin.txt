toki Sisin (toki Sonko la: 希顶语, "sewi wile") (toki Sisin la: Xdi8 Aho 灯⿰纟火 ɕitjẽɪ̃ axo) li toki sin tan jan Wan Sepe (toki Sonko la: 黄雀飞).ona li tan toki Sonko, taso jan Wan Sepe li ante mute e ni. 
ona li pali e toki ni tan ni: toki Sonko la nimi mute li kalama sama. ona li wile e ni: toki Sisin li anpa e toki Sonko li weka e ona.
tenpo sike 1990s la jan Wan Sepe li pali e toki ni. taso, jan pi mute ala li sona e ni. tenpo sike 2020 la jan Raymond li pana e lipu o sona e toki Sisin kepeken ilo Siku. ni la jan mute li kama sona e ni.


== nasin toki ==
lon toki Sisin la, sitelen Kansi wan li jo e nasin toki wan taso. nasin toki wan li lon sitelen Kansi wan taso. 
nasin toki pi sitelen Kansi mute li tan sitelen pi sitelen Kansi ni. nasin toki 顶 (rdi8) li tan 丁 (di8). lawa pi sitelen Kansi (toki Inli la: radical) ona li 页. sitelen Sisin pi lawa 页 li sitelen r.


== nasin sitelen ==
toki Sisin li kepeken e sitelen Sisin (toki Sonko la: 希顶字母). sitelen ni li tan sitelen Lasina, taso jan Wan Sepe li ante e sitelen li pali e ona. sitelen Sisin li jo e sitelen mute mute luka (45). 
ken la, toki Sisin li kepeken e sitelen Kansi Sisin (toki Sonko la: 希顶汉字). sitelen ni li tan sitelen Kansi. lon sitelen Kansi Sisin la, nimi pi toki Sisin li jo e sitelen ⿰纟火. toki ilo Juniko li jo ala e ona lon tenpo ni.


== lipu pi toki Sisin ==
YY8XHOKㄜ3卜 (pipi suno) - ante toki pi lipu "萤火虫" tan jan Wan Sepe.
lipu Wikipedia  pi toki Sisin( toki Sonko)
lipu Wesi pi toki Sisin
sijelo lawa pi toki Sisin lon lipu Jutu
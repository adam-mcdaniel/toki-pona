telo Iwi (toki Inli la Lake Erie) li lon poka pi ma Mewika, lon poka pi ma Kanata. mute telo la ona li telo suli pi ma Amelika lete nanpa pini. nasin telo Tetowi li pana e telo tan telo Sanke tawa telo Iwi. ona li weka e telo kepeken nasin telo Nijaka tawa telo Antewijo.
ona li lon poka tawa ma kipisi tu tu pi ma Mewika. ma Misikan en ma Owajo en ma Pensiwenja en ma Nujo li ni. kin la ona li lon poka pi ma Antewijo pi ma Kanata. mute jan la ma Kilan li ma tomo nanpa wan lon poka pi telo Iwi. taso, ma Pukalo en ma Ewi en ma Toleto li suli kin.  


=== telo suli pi ma Amelika lete li lon sitelen ma ni ===
ma Monko li ma lon ma Asija. ona li lon poka ma Losi en ma Sonko. ona li lon poka ala pi telo suli. taso, ona li jo e telo Koko, e telo Uwe. ma tomo Ulanpata li ma tomo lawa. mute jan la ma tomo Ulanpata li ma tomo nanpa wan lon ma Monko. ma Kowi li ma pi telo ala lon ma Monko.
ma suli mute li tan ma Monko. ma Sonu en ma Sanpi en ma Lolan en ma Kotu li tan ma Monko. sike suno nanpa 1206 la jan Temusin li wan e ma Monko, li pali e ma suli Monko. ona li kama e ma suli mute mute, li anpa e ma mute. jan Kupili tan kulupu mama pi jan Temusin li anpa e ma Sonko, li pali e kulupu mama Jan.
tenpo pini la nasin sewi Tenki li nasin sewi suli lon ma Monko. tenpo lon la ona li nasin sewi lili. nasin sewi Puta li nasin sewi suli ona lon tenpo ni.


== ma ==

ma Monko li suli li jo e ma mute. taso, ma suli la ona li jo e jan pi mute lili. jan mute li lon ma tomo Ulanpata. jan pi mute lili li lon ma tomo ante. 
ma Kowi li ma suli pi telo ala. ona li lon ma Monko. kin, ma Monko li jo e kulupu suli nena mute. ni li kulupu nena Atan, li kulupu nena Kanki, li kulupu nena Kensi, li kulupu nena Sajan. 
nasin telo Selenke li lon ma Monko. linja telo Onon li mama pi nasin telo Amu, li lon ma Monko.


=== ma tomo ===
mute jan la ma tomo Ulanpata li ma tomo nanpa wan. ma tomo Etene, en ma tomo Takan, en ma tomo Kopasan, en ma tomo Molon li ma tomo suli ante. taso, ma tomo Ulanpata la ona ale li lili.


=== ma lili ===
ma lili luka luka luka luka wan [toki Monko: аймаг/ᠠᠶᠢᠮᠠᠭ]  en ma tomo wan li kipisi e ma Monko. kipisi ma mute [toki Monko: сум/ᠰᠤᠮᠤ] li kipisi e ma lili ona.
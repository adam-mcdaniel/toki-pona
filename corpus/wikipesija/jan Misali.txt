jan Misali (toki Inli la: Mitch Halley) li jan pi toki pona li jan pi sitelen tawa. ona li tan ma Mewika. ona li tonsi (kon pi nasin tu ala). ona li wile ala e unpa. ona li wile ala e jan olin. ona li jo e lawa kule (ASD).
ona li pana e sitelen tawa lon ilo Jutu. ona li pali e sitelen tawa pi toki sin. sitelen mute li lon la nimi pi kulupu sitelen ni li "Conlang Critic". ona la ona li toki e pona pi toki sin e ike ona. ona la toki pona li toki sin nanpa wan.
ona li pali e sitelen tawa 12 Days of sona pi toki pona. jan mute li kama sona e toki pona kepeken ona.
ona li pali e sitelen tawa pi ijo ante kin. ijo ni wan li musi Hangman.
ona li toki e ni: nasin nanpa pi nanpa luka wan li pona mute.


== lipu ante ==
sitelen tawa pi jan Misali (pi)
kalama musi pi jan Misali
kalama musi Tuna Tuna Tun (toki Punsapi la: ਤੁਨਕ ਤੁਨਕ ਤੁਨ, nasin lili la: Tunak) li kalama musi olin tan ma Palata tan jan Tale Mawinsi li tan tenpo sike nanpa luka luka luka tu tu ale mute mute mute mute luka luka luka tu wan[nnp]. jan tu tu pi wawa nasa li lon sitelen tawa pi kalama musi ni li tawa musi kepeken nasin Pankala pi tawa musi, pini la ona tu tu li kama wan li kama jan suli wan.


== tan nimi ==
ਤੁਨਕ li ilo wan pi kalama musi lon ma Palata, ਤੁਨ li kalama pi ilo ni.


== sona pi kalama musi ni ==
sitelen tawa ni li sitelen tawa nanpa wan lon ma Palata kepeken nasin pi weka kule pi pana kule lon sitelen tawa.jan Tale Mawinsi li pali e sitelen tawa ni tan ni: jan mute li toki e ni: sitelen tawa pi jan Tale Mawinsi li jo e lukin mute tan ni: meli mute pi pona lukin li lon. ni la jan Tale Mawinsi li pali e sitelen tawa ni pi kalama musi kepeken mani Lupi sama mute luka ale  ale  ale[nnp] pi ma Palata.


== ma mute la kalama musi ni ==


=== ma Sonko ===
toki wan pi kalama musi ni li sama "我在东北玩泥巴" (mi musi e ko lon ma Sonko pi poka lete pi open suno), jan mute pi ma Sonko li pana e nimi "我在东北玩泥巴" tawa kalama musi ni.
utala pi ma Palata pi ma Pakisan lon tenpo sike nanpa 2025 la ma Pakisan li pakala e ilo tawa kon utala luka tu pi ma Palata taso ilo tawa kon utala ala pi ma Pakisan li pakala, ni la jan Okaka (豪哥哥) li ante e kalama musi ni li toki e ni lon insa: "刚买的飞机被打啦" (tenpo poka la mi esun e ilo tawa kon utala taso jan li pakala e ona), ante pi kalama musi ni li kama wawa lon ma Sonko. taso jan pi ma Palata li pilin ike tawa ona li toki e ni: ni li ike e ijo pi ma Palata.


== tan sona ==
jan Wano Junu (toki Sumi: Väinö Junus; toki Losi: Вейно Иванович Юнус) li jan pi sitelen toki li sona mute lon toki. ona li tan ma Losi. ona li pali e sitelen tawa pi toki Isola. 


== lon ==
tenpo sike nanpa 1905 la, jan Wano Junu li kama lon ma tomo Pokisen-Pukowa. mama ona li jo ala e mani mute. ona li kama sona lon ma tomo Kasina lon ni la ona li kama sona e toki Sumi. 
ona li pana e sona tawa jan lon ma Kalelija lon ma Leninka. 
tenpo sike nanpa 1932 la jan Wano Junu en jan Typowi en jan Lensu li pana e lipu pi kama sona. sitelen open li kepeken nasin toki Soikino tawa sitelen. taso tenpo sike nanpa 1936 la, jan li ante e sitelen pi toki Isola.
tenpo suno nanpa 5 pi tenpo mun nanpa 9 pi tenpo sike nanpa 1937 la jan Wano Junu kama jo e jan anpa. lawa pi ma Sesesele li toki e ni: jan Wano Junu li jan ike tan ma Sumi. tenpo suno nanpa 15 pi tenpo mun nanpa 11 pi tenpo sike nanpa 1937 la jan Wano Junu li moli tan jan. 
taso tenpo sike nanpa 1958 la lawa pi ma Sesesele li toki e ni: jan Wano Junu li jan pona.


== tan sona ==
jan Wano Junu. sona e pali ike tawa jan Sumi.
jan Wano Junu. e insa «nimi li pana sin».
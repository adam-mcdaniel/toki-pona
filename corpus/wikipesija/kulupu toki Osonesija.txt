kulupu toki Osonesija anu kulupu toki Osonesijan li kulupu mama toki pi ma Osejanija pi ma Asija seli pi open suno. nanpa jan toki la, toki nanpa wan pi kulupu toki Osonesija li toki Malasija. nanpa ni li jo e jan toki pi toki Intonesija, tan ni: toki Intonesija li nasin pi toki Malasija li toki lawa pi ma Intonesija. toki suli ante pi kulupu ni li toki Sawa li toki Takalo. jan mute pi sona toki li pilin e ni: kulupu toki Osonesija li kama tan ma Tawan lon tenpo pini suli. jan mute li weka tan ma Tawan li tawa e toki ona. 
tenpo ni la, toki Osonesija li lon ma Lapanuwi lon poka pi open suno li lon ma Malakasi lon poka pi pini suno. ma mute pi toki Osonesija li sike lon telo suli.


== kulupu toki lili ==
nasin kulupu pi kulupu toki Osonesija li suli li mute a. jan sona mute li pilin ante tawa nasin ona.


=== kulupu toki Malaja Polinesija ===
toki Ase
toki Malakasi
toki Matula
toki Sawa
toki Sunta
toki Uki


==== kulupu toki Malaja ====
toki Ipan
toki Malasija
toki Intonesija
toki Minan
toki Pansa
toki Petawi


==== kulupu toki Pilipina ====
toki Ilikanon
toki Iloko
toki Pankasinan
toki Panpanko
toki Pikola
toki Sinupuwanon
toki Takalo
toki Pilipina
toki Walaje


==== kulupu toki Osejanija ====
toki Awawi
toki Kilipasi
toki Mawi
toki Pisi
toki Pisi pi pini suno
toki Samowa
toki Tawisi


=== kulupu toki Pomosa ===
ni li toki pi kulupu Ososnesija lon ma Tawan (anu "ma Pomosa" (Formosa)). kulupu jan nanpa wan pi ma Tawan li toki e ona. ni li kulupu wan ala taso, toki ali ni li ante tawa toki pi kulupu Malaja Polinesija.

toki Ami
toki Pawan
toki Punun
toki Taloko
toki Taja


== tan sona ==
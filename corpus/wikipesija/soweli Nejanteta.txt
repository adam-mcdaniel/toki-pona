jan Nejanteta anu jan Omo Nejantetalensi (toki Lasina la: Homo neanderthalensis) anu jan Omo Sapijen Nejantetalensi (toki Lasina la: Homo sapiens neanderthalensis) li kulupu jan moli. ona li pini tan tenpo sike weka 40,000 li tan ma Elasija. kulupu ni li sama ala tawa jan pi tenpo ni (jan Omo Sapijen). kulupu jan Nejanteta li jo e nena suli.
kulupu jan Nejanteta li sona mute li seli e moku ona. ona li moku e soweli suli li moku e kasi. ona li sitelen e soweli suli lon sinpin tomo kiwen. kulupu ni li toki li pali e ilo pi kalama musi. ona li suli tawa kulupu jan Omo Sapijen, li unpa e kulupu jan ni.
jan Ton Ponpasi (toki Inli la: Tom Bombadil) li jan lon ala tan jan Tokin. ona li open tan tenpo sike 1934 tan lipu tawa pi jan Ton Ponpasi (toki Inli la: The Adventures of Tom Bombadil). meli ona li jan Kopeli (Goldberry). monsuta Palowa (Barrow-wight) en kasi suli majuna (Old Man Willow) li ike tawa ona. ona li tan ma kasi majuna (Old Forest) pi ma meso. jan Ton Ponpasi li jan majuna nanpa wan lon ma meso.
jan mute li sona e jan Ton Ponpasi tan lipu pi jan lawa pi sike wawa. lipu ni la, jan Ton Ponpasi li kepeken e sike wawa nanpa wan en sike ni li kepeken ala tawa jan Ton Ponpasi. taso, ona li ala lon sitelen tawa pi lipu ni. 
jan Ton Ponpasi li lon tan jan sewi Wanamonen pi sitelen musi suli Kalewala anu tan ijo musi pi jan lili pi jan Tokin. ona li jan musi li kalama musi mute.
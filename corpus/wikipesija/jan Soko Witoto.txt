jan Soko Witoto (toki Intonesija la: Joko Widodo ['dʑɔ.kɔ 'wi.dɔ.dɔ]) anu jan Sokowi (toki Intonesija la: Jokowi ['dʑɔ.kɔ.wi]) li jan lawa nanpa wan pi ma Intonesija lon tenpo pini. ona li jan lawa pi tenpo nanpa luka tu (LT, 7). ona li open lawa lon tenpo sike nanpa 2014 li pini lawa lon tenpo sike nanpa 2024.
ona li kama tawa ma la, mama ona li pana e nimi Mujono (toki Intonesija la: Mulyono ['mul.jo.no]). taso, ike li kama tawa ona lon tenpo ale. tan ni la, mama ona li ante e nimi ona tawa "Joko Widodo"
lon lawa nanpa wan ona la, jan lawa nanpa tu li ni:

jan Muwama Jusu Kala
jan Malupu Amin
ona li open lawa la, jan Susilo Panpan Jutojono li pini lawa. ona li pini lawa la, jan Papowa Supijanto Sojowasikusumo en jan Kipan Lakapumin Laka li lawa.
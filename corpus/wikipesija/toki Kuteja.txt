toki Kuteja anu toki Kusija li toki lon kulupu toki Tawita li lili. taso jan toki pi toki ni li wile toki tawa jan ante la ona mute li toki kepekekn e toki Malajalan e toki Tulu e toki Kanata e toki suli ante.


== awen ona ==
tenpo ni la jan lili en jan sin li kama kepeken ala e toki Kuteja, kin la ma sona li pana ala e sona kepeken toki Kuteja.


=== ma tomo Temala ===
kepeken sona tan tenpo sike nanpa 2014 la kulupu jan Kuteja lon ma tomo Temala li toki kepeken toki Kuteja lon tomo.


=== ma tomo Pumala ===
kulupu jan Kuteja lon ma tomo Pumala li toki kepeken toki Kotawa lon tomo li toki kepeken toki Kanata kin.


=== kulupu jan Ataka Kuteja ===
kulupu jan Ataka Kuteja li toki kepekekn toki Tulu lon tomo li toki kepeken toki Kanata lon ma sona.
ni la mi mute li ken sona e ni: kipisi tu wan pi kulupu jan Kuteja la kipisi tu li toki kepeken toki Kuteja ala


== nasin sitelen ==
jan pi toki Kuteja lon ma Kanataka li sitelen e toki Kuteja kepeken nasin sitelen Kanata, jan pi toki Kuteja lon ma Kelalan li sitelen kepeken nasin sitelen Malajalan.


== kulupu jan Kuteja ==


=== ma lon en pali ===
kulupu jan Kuteja li lon poka seli pi ma Palata li pali e pan e kasi li esun e ko suwi e kasi kiwen. ma tomo pi ona mute li lili li pali tan kasi en ko ma en ijo ante lon ma.


=== nasin sewi ===
nasin sewi pi ona mute li nasin sewi Intu, jan pi mute lili li lon nasin sewi pi jan Jesu.


== toki ==


== tan sona ==
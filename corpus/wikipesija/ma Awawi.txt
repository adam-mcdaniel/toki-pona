ma Awawi (toki Inli la: Hawaii /həˈwaɪ.i/, toki Awawi la: Hawaiʻi /haˈwai̯.ʔi/) li ma kipisi pi ma Mewika, li kulupu pi ma lili.


== sona pi lon ona ==
tenpo pini mute la jan Osejanija li kama ma Awawi. tenpo sike 1778 la jan Inli li sona e ma Awawi li nimi e ona kepeken nimi ni: "ma Senwi". ona li pana e nimi ni tan ni: jan lawa Senwi li lon. jan Awawi li moli tan ni: jan Inli li pali e esun li pana e jaki tawa jan Awawi. jan pi ma ante li wile e kasi palisa suwi. 
tenpo pi utala nanpa tu la jan utala Nijon li utala e ma lili Awawi, la ma Mewika li kama utala nanpa tu.
tenpo sike 1959 la ma Awawi li kama ma kipisi pi ma Mewika.


== sona ma ==
ma Awawi li kama lon tan ni: nena seli li pana e ko seli mute la, ko li kiwen, li kama ma. kulupu ma Awawi li jo e ma lili luka tu wan. ona li ma Awawi, li ma Mawi, li ma Owaju, li ma Kawawi, li ma Molokawi, li ma Lanawi, li ma Nijaju, li ma Kojolawe.
 ma Mewika
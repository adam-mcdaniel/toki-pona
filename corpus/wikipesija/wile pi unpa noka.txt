wile pi unpa noka li nasin unpa. nasin ni la, jan li olin e noka jan, li wile unpa e ona. wile pi unpa noka li nasin suli lon wile pi unpa ijo.


== nasin en wile sama ==
noka la, jan pi wile ni li ken olin e ijo mute. ona li ken olin e palisa noka, e noka lili, e noka suli, e len noka. jan Simu Pe (toki Tosi la: Sigmund Freud) li toki e ni: jan li ante e noka kepeken len la ni li tan wile pi unpa noka. jan ante li toki e ni: jan Simu Pe li jo e sona ike. tenpo sike nanpa 1994 la, jan sona li kama sona e ni: jan li wile unpa e noka la mute 45% li olin e kon jaki noka.


== nanpa pi jan ni ==
tenpo sike nanpa 2006 la, jan pi kulupu AOL li pana e sona ni: nimi Inli "fetish" la, wile sona nanpa wan li toki e unpa noka. ma Pesije la, jan sona li kama sona e ni:

jan mije la mute 17% li olin e noka
jan meli la mute 4% li olin e noka


== jan suli pi wile ni ==
jan suli la jan ni li wile pi unpa noka:

jan Alesante Pusin
jan Pilosotatu (toki Inli la: Philostratus)
jan Iti Elepa (toki Inli la: Idris Elba)
jan Lutaki (toki Inli la: Ludacris)
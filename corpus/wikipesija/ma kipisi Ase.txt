ma kipisi Ase (toki Ase la: Aceh اچيه [ˈɑːtʃeɪ]) li ma kipisi pi ma Intonesija li lon ma lili Sumata. ni li weka nanpa wan lon ma Intonesija pi poka pi pini suno. ma tomo Ase li ma tomo lawa li ma tomo pi suli nanpa wan. poka pi pini suno la telo suli Palata li lon. poka insa pi soweli lete pi open suno la, telo palisa Malaka li lon. poka pi open suno la, ma Sumata pi poka pi soweli lete li lon. selo telo la, ma Malasija en ma Tawi li lon poka pi open suno. kin la, telo la, kulupu Antaman Nikopa pi ma lili pi ma Palata li lon poka pi pini suno. ma kipisi Ase li lon kulupu pona pi kipisi ma pi ma Intonesija tan ni: ni li awen e nasin sewi Isilami. nasin lawa la, ni li sama nasin sewi Isilami.
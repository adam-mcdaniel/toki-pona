jan Winko Sa (toki Inli la: Ringo Starr) li jan pi kalama musi tan ma Inli. ona li kalama kepeken ilo kalama poki lon kulupu kalama Pijete. tenpo mute la ona li toki musi ala lon toki musi tan kulupu Pijete, taso ona li toki lon toki musi "tomo jelo pi tawa telo anpa".
ona li jan lili la, mama ona li jo ala e mani. tenpo mute la, ona li kama ike sijelo. tan ni la, ona li lon tomo pi pona sijelo, li ken ala tawa tomo sona. jan sijelo li wile e ni: ona li kalama musi kepeken nasin ni: ona li kepeken palisa pi kalama musi utala lon supa lape ona, sama ilo kalama poki. tan ni la, ona li kama jan pi kalama musi li kepeken ilo kalama poki.
kulupu Lamusitan (toki Tosi: Rammstein) li kulupu pi kalama musi kiwen. ona li tan ma Tosi. jan mute li sona e ona tan ni: ona li kalama tawa jan ante la ona li jo e seli mute. ona li jo e seli tawa ni: seli li musi mute. nimi Rammstein li tan ni: ma tomo Ramstein-Miesenbach. tomo tawa kon li lon ma tomo ni li pali e ni: jan mute li moli.


== jan pi kulupu ni ==
jan Till Lindemann li pali e kalama uta. jan pi ilo kalama pi linja tu tu tu li jan Richard Z. Kruspe li jan Paul H. Landers. jan pi ilo pi kalama anpa pi linja tu tu li jan Oliver Riedel. jan Christian Lorenz li jan pi ilo kalama musi pi nena mute pi linja ala. jan Cristoph Schneider li jan pi poki kalama.


== sitelen ona ==
tenpo mute la sitelen ona li lon toki Tosi. jan Oliver Schneider li toki e ni: "toki kanse li toki olin la toki Tosi li toki pi pilin moli." sitelen ona li musi pimeja. ona li pilin e ni: unpa li musi mute. taso ken la jan li ken ala sona e musi ni.
jan Penito Antonijo Masine Okasijo (toki Epanja la: Benito Antonio Martínez Ocasio) li kama tan ma Petoliko, li kalama musi, li musi lon sitelen tawa, li musi utala sijelo. pali la jan mute li nimi Pa Poni (toki Inli la: Bad Bunny) e ona. tan pali ona la, kalama musi pi toki Epanja li kama suli lon ma ale.
tenpo mute la, ona li kalama lon toki Epanja. taso, jan pi toki mute li awen kama kute e kalama ona. sike nanpa 2020 (MAM[nnp]) la, ona li kama jo e kute pi suli nanpa wan lon sike ni lon ilo Spotify. ona li jo e suli nanpa wan sin lon sike nanpa 2021 (MAMW), nanpa 2022 (MAMT), nanpa 2025 (MAML). sike nanpa 2023 (MAMTW) la, kulupu ona « Un Verano Sin Ti (toki Epanja, "tenpo seli lon ala poka sina") » li kama jo e kute pi suli nanpa wan lon tenpo pali ale pi ilo Spotify. tenpo ni kin la, ona li jan ni nanpa wan: ona li toki Epanja li kama jo e pana Grammy. sike nanpa 2025 (MAML) la, utala Supa Po (toki Inli la: Super Bowl) pi sike nanpa 2026 (MAMLW) la, kulupu NFL li jan musi lawa e ona.


= tan sona =
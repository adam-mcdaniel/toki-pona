akesi pi monsi kiwen anu akesi poki li akesi. soweli ike li lon la akesi li ken tawa insa pi monsi ona.


== nasin ==

akesi poki ma en akesi poki telo li lon. ona li lon kulupu pi akesi poki, lon kulupu Tetusinata(?).


== insa ==
akesi ni li jo e sijelo kiwen walo lon insa poki.


== unpa en kama suli ==
tenpo unpa la mije li wile utala e mije ante pi alasa meli kepeken nasin ni: mije li anpa e mije ante li uta e mije ante li utala kepeken monsi kiwen. 
tenpo lili la mije li ken kalama.
unpa li pini la meli li ken awen jo e telo mije lon lupa ona.

meli li pana e sike mama la ona li pali e lupa ma. ni li pona tawa akesi lili.
akesi lili li kama tan sike mama. akesi lili li akesi kala la ona li tawa telo.
akesi suli li olin ala e lili ona tan ni: mama li sona ala e lili.


== moku ==
akesi li lon ma la ona li moku e kasi. akesi li lon telo la ona li moku e kala. taso, akesi li ken moku e ante.


== suli tenpo ==
akesi pi monsi kiwen li ken lon tenpo mute a.


== ma lon ==
akesi poki li lon ma mute.
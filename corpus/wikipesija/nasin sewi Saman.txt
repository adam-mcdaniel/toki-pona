nasin sewi Saman li nasin sewi pi jan pi wawa nasa tan tenpo sike sinpin 8000 li lon ma Asija li lon ma Elopa li lon ma Amelika.nasin sewi Saman la jan Saman li jo e sona pi anpa len li ken pona e sijelo jan li ken toki tawa kon jan li ken toki e tenpo pini e tenpo kama li ken jo e kon pi jan sewi. nimi ona li tan toki Mansu li ᠰᠠᠮᠠᠨ.jan Saman li tawa ali nasa kepeken soko sewi en kasi nasa.


== sama pi nasin sewi Saman mute ==
nasin sewi Saman lon ma ali li jo e ante li jo e sama. ni li sama pi ona mute:

kon sewi li lon li suli mute tawa jan en kulupu jan.
jan Saman li ken toki tawa ale pi kon sewi.
kon jan anu kon ijo li ken pona li ken ike.
jan Saman li ken pona e sijelo ike tan kon jan/ijo ike.
jan Saman li ken lape nasa e jan li ken kama alasa lon ale nasa.
jan Saman li ken weka tan sijelo pi ona sama li ken alasa lon ale nasa.
jan Saman la soweli li ijo pi pana sona.
jan Saman li ken pali pi wawa nasa li ken sona e tenpo kama.
lipu Ekeni Onekin (toki Lusi la: Евгеній Онѣгинъ, "jan Ekeni Onekin") li lipu toki pi jan Alesante Selewali Pusin tan tenpo sike 1833.


== nasin lipu ==

jan mani Ekeni Onekin li kama lon ma tomo San-Pisipu. ona li sona. olin li pona mute tawa ona. taso ni li kama musi ala tawa ona.
jan Ekeni li tawa lon ma tomo lili pi jan mije sama pi mama mije ona tan ni: jan mije sama pi mama mije ona li pilin ike. taso ona li moli. jan Ekeni li lanpan e mani ali pi ona. jan poka pi jan Ekeni li jan Wasimi Lensi. jan Wasimi li kama jan pona pi jan Ekeni. jan Wasimi li olin e jan Ola Laina. jan Tati li jan meli sama pi jan Ola. jan Tati li olin e jan Ekeni. ona li sitelen e lipu tawa jan Eneki. taso jan Ekeni li olin ala e jan Tati.
jan Wasimi li pana tawa jan Ekeni e ni: o tawa lon tomo pi kulupu mama Laina. jan Ekeni kama jo. taso jan Wasimi li ike tawa jan Ekeni tan ni. jan Ekeni en jan Wasimi li kama tawa lon tomo pi kulupu mama Laina. jan Ekeni li pana e olin tawa jan Ola. ni li ike mute tawa jan Wasimi. jan Wasimi li toki tawa jan Ekeni e ni: o utala. jan Ekeni li anpa e jan Wasimi. jan Wasimi li moli. jan Ekeni li weka e ma tomo lili.

tu wan tenpo sike li kama la jan Ekeni li lukin e jan Tati lon ma tomo San-Pisipu. jan Tati li jo e mije. jan Ekeni li olin e jan Tati. ona li sitelen e lipu tawa jan Tati. jan Tati li olin e jan Ekeni. ona li jo e mije la ona li ken ala olin e jan Ekeni. jan Ekeni li pilin ike mute.


== tenpo pini pi pali ==
jan Alesante Pusin li kama pali e lipu Ekeni Onekin lon tenpo suno 9 pi tenpo mun 5 pi tenpo sike 1823 lon ma tomo Kisinaju. lipu li jo e 8 kipisi. taso open la lipu li jo 9 kipisi. kipisi nanpa 9 li tawa pi jan Ekeni. jan Alesante li weka e kipisi ni. lipu Ekeni Onekin ali li pali lon tenpo sike 1833.
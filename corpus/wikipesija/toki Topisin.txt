toki Topisin (toki Topisin la: Tok Pisin) anu toki Pisin li toki wan tan ma Papuwanjukini. ona li kama tan toki Inli tan toki Tosi tan toki Malasija tan kulupu toki Osonesija tan toki mute pi ma Papuwanjukini. taso, toki Inli li tan lawa ona. ma Papuwanjukini li jo e toki mute mute la, toki Topisin li toki lawa li toki nanpa wan lon ma ni. jan li toki tawa kulupu jan ante la, kulupu jan pi toki ante li kepeken ona.
toki Topisin li pana e nimi mute tawa toki pona. kin la, nimi "toki" li kama tan nimi Tok lon toki Topisin.


== nimi lon toki pona tan toki Topisin ==
toki mute li pana e nimi ona tawa toki pona. toki ni li pana e nimi la toki Topisin li toki nanpa wan. ona li pana e nimi luka luka luka wan.

bagarap → pakala
bilong → pi
bokis → poki
insait → insa
kamap → kama
liklik → lili
long → lon
lukim → lukin
meri → meli
namba → nanpa
nasau → nasa
pilim → pilin
pinis → pini
suwi → suwi
tasol → taso
tok → toki
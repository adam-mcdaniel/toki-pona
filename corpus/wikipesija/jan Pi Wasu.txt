jan Pi Wasu (toki Inli la: Bill Wurtz) li jan pi kalama musi li jan pi sitelen tawa tan ma Mewika. kalama ona li kepeken toki Inli. mute la, jan li pilin sama ni: ijo pali ona li nasa musi.
jan Wasu li open pana e ijo pali ona tawa ma ilo lon tenpo sike 2002. ilo Jutu la, ona li open pana lon tenpo 2013. tenpo 2014 la, ona li open pana kin e ijo tawa ilo Pin (Vine). ilo Pin la, jan mute li kama lukin e ona.
tenpo 2016 la, jan Wasu li pali e sitelen tawa sona pi tenpo pini pi ma Nijon (History of Japan) li pana e ona tawa ilo Jutu. tenpo 2017 la, ona li pali e sitelen tawa sona pi tenpo pini pi ijo ale, anu seme (History of the Entire World, I Guess). jan mute mute li kama lukin e sitelen tu ni. tan musi ona la, jan mute li pali e sitelen musi.
kin la, jan Wasu li toki lili lon ilo Tuwita li pana e sitelen lon ilo Insakan (Instagram).


== nasin pi ijo pali ona ==
mute la, kalama en sitelen tawa tan jan Wasu li nasa li ante. lipu MEL Magazine la, jan Esi Kin (Eddie Kim) li toki e ni: nasin kalama pi jan Wasu en nasin sitelen ona li sama jan ante ala. ona li nasa, taso nasa ona li pona.


== lipu ilo ona ==
tenpo 2014 la, jan Wasu li pali e lipu lon ma ilo. lukin la, lipu ona li lili li kepeken ala e sitelen mute, la jan mute li pilin sama ni: ona li lukin sama lipu majuna pi tenpo 1990. lipu ona li poki e kalama musi ona e sitelen tawa ona e ijo ante kin. ijo ante wan li ni: jan li ken toki e wile sona ona tawa jan Wasu. ni la, jan Wasu li pana e sona. lipu MEL Magazine li toki e ni: nasin pi pana sona pi jan Wasu li ni: ona li toki lon e pilin ona, taso ona li toki musi nasa kin.


== kalama musi ale ==


=== kalama musi lon poka pi sitelen tawa ===


=== kalama musi ante ===
sina ken kute e kalama ni lon lipu pi jan Pi Wasu:


== o lukin e ijo ona ==
lipu ona
lipu ona pi ma Jutu


== tan sona ==
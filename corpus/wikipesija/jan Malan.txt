jan Malan (toki Lasina la: Maria) (toki Iwisi la: מִרְיָם) anu jan Malija li mama meli pi jan Jesu. ona li mama meli pi jan sewi. jan pi nasin sewi pi jan Jesu li toki e ona la ona li meli pona anu jan meli pona pi mi mute.


== lipu Pipija lon ==


=== lipu toki pi tenpo pini lon ===
lipu pi tenpo pini la jan sewi li toki tawa e kulupu ona kepeken jan mute. jan ni li pana e toki sewi tawa jan ante. tenpo pi jan Malan li kama ala la jan ni li toki e ona. lipu pi jan Isaja 7:14 li sama ni:

jan sewi li pana e sitelen tawa sina. a! meli walo li pana e jan lili. nimi pi jan lili ni li ni: "jan sewi li lon poka mi mute."

kin la sitelen pi jan Malan li lon lipu pi tenpo pini. jan Malan li sama kasi seli (o lukin e lipu pi tawa kulupu 3:2) tan ni: ona li mama meli, taso ona li meli walo. (walo la jaki ala li lon ona.) kasi seli li seli la seli li moku ala e kasi.


=== lipu toki sin lon ===
lipu pi jan Luka lon jan Malan li toki e "kon mi li suli e sewi" (1:46–55). toki ni ona li pona tawa jan mute.


== toki tawa jan Malan ==
jan pi kulupu Katolika en ante jan li toki tawa jan Malan. toki Lasina la toki wan li "Ave Maria." toki ni li lipu pi jan Luka lon (1:28, 42). jan li ante e toki ni tawa toki pona.


== tan sona ==
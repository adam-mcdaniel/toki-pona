ma Sensa la tomo tawa linja mute li lon. suli nasin pi ona ale li suli km WALTTALLT (10 912). kulupu pi tomo tawa linja pi kulupu lawa li kulupu SJ.
suli nasin pi ma Sensa li suli mm LLTTAMLLL (1435).


== tomo tawa linja pi tenpo pimeja ==
(tenpo sike nanpa MAMT la) tenpo pimeja la tomo tawa linja li tawa ma ni:

ma Kotepowi (Göteborg) en ma Sokon (Stockholm) - ma Tuwe (Duved) / ma Umeja (kulupu SJ li tawa e ona)
ma Malomo (Malmö) - ma Sokon - ma Tuwe (tenpo lete la kulupu Seneletaka (Snälltåget) li tawa e ona, kin la kulupu SJ lon tenpo lili pi tenpo lete)
ma Sokon - ma Pelin (Berlin) (kulupu Seneletaka)
ma Sokon - ma Anpu (Hamburg) (kulupu SJ)
ma Sokon - ma Luleja (Luleå) (kulupu Wi (Vy) li tawa e ona)
ma Sokon - ma Nawi (Narvik) (kulupu Wi)
ma Sokon - ma Malomo (kulupu SJ)


== tenpo lon en tenpo kama ==
tenpo ni la nasin pi tomo tawa linja lon ma Sensa li pakala. kulupu lawa li wile ala pona e pakala ni. tawa pi tomo tawa linja li wile e mani mute, kin la jan mute li lon tomo tawa linja. tenpo ni la, nasin li jo e tawa mute a. nasin pona li lon: kulupu lawa li ken pali e nasin sin lon poka pi nasin majuna. ni la tawa ale li ken lon nasin tu. taso kulupu lawa li wile ala pali e ni.
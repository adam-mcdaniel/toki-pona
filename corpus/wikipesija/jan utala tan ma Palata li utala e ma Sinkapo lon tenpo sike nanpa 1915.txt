tenpo suno nanpa 15 pi tenpo mun nanpa 2 pi tenpo sike nanpa 1915 la jan utala pi nasin sewi Silami tan ma Panla pi ma Palata li utala e ma  Sinkapo.utala ni li open la, jan utala mute tan ma Panla li lukin e jan anpa pi ma Tosi. ona li wan pi utala suli nanpa wan.

ona mute li pilin ike tawa ma Sinkapo tan ni: ona mute li lon ma Palata la ona mute li ken moku e soweli mani e soweli pona mute, taso ona mute li lon ma Sinkapo la ona mute li ken moku e waso ma  e telo mama lili taso.kin la, jan o pana e mani mute mute tan lon ma Sinkapo. ona mute li jo e pilin pi ike mute. jan lawa pi kulupu utala pi ma Juke li sona e ni li wile tawa e kulupu utala tawa ma Onkon.
taso la, jan lon kulupu utala li toki pi lon ala e ni: mi mute li kama ma Osuman li utala e ona mute. jan utala li pilin ike tan ni: ma Osuman li ma pi nasin sewi Silami, ona mute li jan pi nasin sewi Silami.ni la, jan utala tan ma Palata li kama pini ala e jan anpa tan ma Tosi, jan utala tan ma Tosi li toki e ni: mi mute li ken pana pona.
ni la, toki mute ante pi lon ala li lon, jan li toki pi lon ala e ni: ona mute li tawa ala ma Onkon li tawa ma Kanse anu ma Osuman. jan pi ma Juke li pakala e tomo tawa telo pi mi mute.
tawa li open la, jan utala pi ma Palata li pilin ike li kama utala, jan utala 403 li kama e utala lon tenpo nanpa wan.
ona mute li alasa e ilo utala li moli e jan pi na Juke li pini ala e jan anpa pi ma Tosi li pana e ilo utal tawa ona mute.
kulupu utala pi ma Juke li sona ala. jan wawa 800 li lon kulupu utala tan ma Palata li ken lawa e ma Sinkapo. taso la jan utala tan ma Palata li sewi la ona mute li sona ala e nasin li wile jan pi ma Tosi li kama jan lawa, jan pi ma Tosi li wile ala.
kulupu utala pi ma Juke li sona la, ona mute li pana e jan utala 500 tawa utala.
tenpo sike nanpa 1915 la ma Nijon li ma pona pi ma Juke li pana e kulupu utala tawa utala.

utala li awen lon tenpo suno tu tu la utala li pini, jan utala tan ma Palata li kipisi li lon ma mute pi ma Sinkapo. jan li pilin e ni tawa utala ni: ona li ike e lawa pi ma Juke lon ma Sinkapo.
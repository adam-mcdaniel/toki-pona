jan Wiko Uko (toki Kanse la: Victor Hugo) li jan pi nasin lawa li jan suli pi sitelen toki tan ma Kanse. ona li jan sitelen pi nasin Lomansike (Romantisme). toki Kanse la sitelen ona li suli mute.
jan mute li sona e ona tan lipu ona ni: lipu "tomo Note-Tan pi ma tomo Paki" (Notre-Dame de Paris) (tenpo sike nanpa 1831) en lipu "jan anpa" (Les Misérables) (tenpo sike nanpa 1862).
jan Wiko Uko li jan lili la, lawa pi kulupu mama li pona tawa ona. taso tenpo la, pilin ona li ante. ona li kama jan pi kulupu lawa la, kipisi ona li wile weka e kulupu mama lawa. pilin ona pi nasin lawa li lon sitelen toki ona.


== sitelen ona ==


=== lipu toki suli ===
lipu "jan An pi ma Isilan" (Han d'Islande) (1823)
lipu "jan Puke-Jaka" (Bug-Jargal) (1826)
lipu "tenpo suno pini pi jan pi moli kama" (Le Dernier jour d'un condamné) (1829)
lipu "tomo Note-Tan pi ma tomo Paki" (Notre-Dame de Paris) (1831)
lipu "jan Ko Ku" (Claude Gueux) (1834)
lipu "telo Le Ke" (le Rhin) (1842)
lipu "jan anpa" (Les Misérables) (1862)
lipu "jan pali pi telo suli" (Les Travailleurs de la Mer) (1866)
lipu "jan li kalama a a a" (L'Homme qui rit) (1869)
lipu "nanpa 93" (Quatrevingt-treize) (1874)
musi Poketo Monsuta (toki Nijon la: ポケットモンスター, Poketto Monsutā, "monsuta poki") anu musi Pokemon (toki Nijon la: ポケモン) li musi mute pi kulupu Pokemon. ona li musi ilo, li musi sitelen, li musi lipu. musi sitelen la sitelen tawa en sitelen pi tawa ala li lon. musi ni la jan li kama jo e soweli. jan li utala e jan ante kepeken soweli. soweli mute a li lon. jan mute li musi Pokemon. musi Pokemon li musi nanpa wan lon mute pi jan musi. 


== musi ilo ==
musi ilo Pokemon li tan kulupu Kemupuliku. kulupu Nintento li pana e musi. musi Pokemon Aka en musi Pokemon Mitoli li open pi musi Pokemon. ona li kama lon ma Nijon lon tenpo sike nanpa 1996. ona li lon ilo musi Kemupo. jan mute li esun e musi ni la, kulupu li pana e musi tawa ma ante li open e pali pi musi ante mute. 
musi ilo Pokemon mute la sina wile kama jan soweli nanpa wan. ni la, sina o wawa e soweli sina o utala e jan soweli ante kepeken soweli sina. tenpo mute la, jan ike li lon kin. sina o utala e ona o weka e ike. soweli ale li jo e kule wan anu kule tu. utala pi soweli ale li jo e kule wan. kule ni li pali e ni: ona li utala e soweli ante la kule utala li ken ike tawa kule soweli anu ken pona tawa kule soweli anu ken ala tawa kule soweli. ona li ike la, wawa ona li kama lili. ona li pona la, wawa ona li kama suli. ona li ala la, wawa li ante ala. musi ilo Pokemon pi nasin ni li suli mute.


=== nasin ===
kulupu li pana e musi Pokemon sin la, ona li pana e musi tu. mute la musi ni li sama. taso ijo lili li ante. soweli en jan li ken lon ala musi wan li ken lon musi ante. tenpo pini la, ona li pana e musi tu la, ona li pana e musi sin lon tenpo kama lili. ona li pona li sin e ijo pi musi tu pini lon musi sin. ona li jo e ijo ale pi musi tu pini. tenpo lon la nasin li ante lili. ona li pana ala e musi sin. taso ona li pana e ijo sin. jan li ken esun e ijo sin. ona li esun la, ijo sin li kama lon musi ona.
kin la, ona li pona li sin e musi pi tenpo pini li pana e musi sin ni.
jan li pana e musi Pokemon ale tawa kulupu. musi tu en musi sin en musi pi tenpo pini li lon kulupu nanpa sama. musi tu li lon open pi kulupu nanpa sin.


=== musi suli ale ===


== musi sitelen ==


=== sitelen tawa ===


=== sitelen pi tawa ala ===


== musi lipu ==
ma Ele (toki Kelike la: Ã‰ire) anu ma Alan (toki Inli la: Ireland) li lon ma Elopa. ona li lon ma sike telo Ele, li lon poka pi ma Ele lete (ma Juke). ma Ele la toki Inli en toki Kelike li suli.


== tenpo pini ==
ma Ele pi tenpo ni li open lon tenpo sike nanpa 1921. 
ma Inli li open lawa e ma sike Ele lon kulupu nanpa luka luka tu pi sike suno ale. jan Ele li wile e ni: jan Inli li awen ala lon ma Ele. tan ni la, kulupu nasin pi lawa jan li lon tenpo mute. tenpo sike nanpa 1798 la, kulupu nasin pi lawa jan li utala e jan Inli tan ni: ona li wile kama jo e ma. taso ni li lon ala. tenpo sike nanpa 1801 la, ma Piten en ma Ele li wan tawa ma Juke.
tenpo sike nanpa 1845 la kili pan li kama mute lili tan ijo jaki. tenpo sike poka la jan mute li moli tan ni: ona li ken ala moku. jan mute kin li tawa ma Mewika.
tenpo sike nanpa 1919 la kulupu nasin pi lawa jan li utala e jan Inli. ona li kama jo e ma mute. ma Ele li kama ken pali pi wile ona. taso ma Ele lete li awen lon ma Juke.
ma tomo Kunte anu ma tomo Kuntemawanakon (toki Tawi la: กรุงเทพมหานคร, Krung Thep Maha Nakhon) li ma tomo lawa pi ma Tawi.


== nimi ==
toki Tawi la, ma tomo Kunte li jo e nimi suli a pi sitelen 168. suli la, ona li nimi nanpa wan pi ma tomo lawa lon ma ali. ni li nimi Kuntemawanakon Amonlatanakosin Mawintalajutaja Mawasilopo Nopalalasatanipulilon Utonlasaniwemawasatan Amonpimanawatansasi Sakatasijawisanukanpasi (toki Tawi la: กรุงเทพมหานคร อมรรัตนโกสินทร์ มหินทรายุธยา มหาดิลกภพ นพรัตนราชธานีบูรีรมย์ อุดมราชนิเวศน์มหาสถาน อมรพิมานอวตารสถิต สักกะทัตติยวิษณุกรรมประสิทธิ์, Krungthepmahanakhon Amonrattanakosin Mahintharayutthaya Mahadilokphop Noppharatratchathaniburirom Udomratchaniwetmahasathan Amonphimanawatansathit Sakkathattiyawitsanukamprasit  o kute).

kulupu la ni li toki e ni: ma tomo pi jan sewi, ma tomo wawa lon tenpo ali, ma tomo wawa pi kiwen pona luka tu tu, supa sewi pi jan lawa, ma tomo pi tomo pi jan lawa, ma pi sijelo kipisi tan sewi mute, sewi Winu li pali e ona tan wile pi sewi Inta.
ma Kunte la sitelen pi toki Inli li kepeken nimi Panko (toki Inli la: Bangkok, toki Tawi la: บางกอก). toki mute pi ma Tawi ala li kepeken nimi sama ni. jan mute pi ma ante li sona e nimi ni taso.
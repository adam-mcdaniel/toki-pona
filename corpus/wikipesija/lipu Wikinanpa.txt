lipu Wikinanpa (toki Inli: Wikidata) li lipu ilo li poki sona, jan ale en ilo sona li ken ante e ona. kulupu Wikimesija li pali li lawa e ona. ona li jo e poki sona lon lipu li jo e linja tawa pi lipu ante tan kulupu Wikimesija.


== tan ==
kulupu Wikimesija lon ma Tosi li open e ni tan ni: pana e sona lon tawa lipu Wikipesija.


== pali ona ==
pali pi lipu Wikinanpa li jo e kipisi tu wan:

kulupu e linja tawa pi lipu pi toki pi sama ala lon lipu Wikipesija
pana e sona tawa poki sona lon lipu Wikipesija
sin anu pali e lipu kepeken lipu Wikinanpa
lipu lon lipu Wikinanpa li sama ni: sitelen lili wan sinpin en nanpa monsi. jan en ilo sona li ken pana e sona tawa poki sona li ken pana e nimi lon toki pi sama ala tawa ona. lipu Wikinanpa la, lipu Q1 pi lipu Wikinanpa li jo e nimi pi kon "ale" lon toki pi sama ala, li jo e poki sona lon anpa, e linja tawa pi lipu ante pi kulupu Wikimesija, lipu ante ona li sama ni.


== sitelen lawa ==

sitelen lawa ona li nimi "WIKI" lon sitelen Mosi.


== tan sona ==


== linja tawa ==
lipu open ona
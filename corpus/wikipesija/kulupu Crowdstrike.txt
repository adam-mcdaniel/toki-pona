kulupu Crowdstrike li kulupu pi toki pi ilo sona. ona li pali e ilo. ilo ni li awen tan ilo ike.


== tenpo pakala ==
tenpo sike nanpa 2024 la, kulupu Crowdstrike li pana e sin pakala tawa insa lawa ilo, li pakala e ilo sama mute 8,500,000. sin pakala la, ilo Winto li ken ala open. ilo lukin mute li pana e sinpin pakala laso(?) taso, li toki e ni: "ilo sina li kama pakala li wile open sin."
ni li pakala e esun suli: e tawa jan, e tomo mani, e tomo lape, e tomo misikeke, e pana sitelen, e pana moku pi ilo tawa, e mute ante. ma ale la, suli pakala li ken sama mani Tala US$10,000,000,000, li ken nanpa suli tawa ni.
tenpo poka la, kulupu Crowdstrike li pana e nasin ni: jan li ken pona e ilo pakala. taso, ni li wile e pali mute la, ilo mute li awen pini lon suno mute.
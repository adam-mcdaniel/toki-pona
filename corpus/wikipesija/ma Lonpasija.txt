ma Lonpasija (toki Italija, toki Lonpasija la: Lombardia [lombarˈdiːa]) anu ma Lunpasija (toki Lunpasija la: Lumbardia [lũbarˈdiːa]) anu ma Lonpateja (toki Lonpateja la: Lombardéa [lombarˈde.a]) li ma kipisi pi ma Italija.
ma Italija la, jan pi mute nanpa wan li lon ma lili ni. jan 1'00'00'00 li lon. ma tomo Milano li ma tomo lawa ona li suli nanpa wan lon ma Italija.


== sijelo ma ==

ma Lonpasija li lon poka pi ma ni: ma Suwisela en ma Tensino Ato Asite en ma Weneto en ma Emilija Lomanja en ma Pijemonte.
suli lipu Kilo Meton la, ma Lonpasija li suli 2'38'61. ma Italija la, ma lili tu wan taso li suli mute tawa ona; ona li ni: ma Sisilija en ma Pijemonte en ma Satenja. nena pi kulupu Alepi li lon ma Lonpasija; ma ni la, nena Pelukesi li sewi nanpa wan, li suli Meton 4020. poka wan pi nena ma Pelukesi li lon ma Italija, poka ante li lon ma Suwisela.
nasin telo Po en nasin telo Minso en telo lili Kata en telo lili Masole li lon ma Lonpasija.


== tan sona ==
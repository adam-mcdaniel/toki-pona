ma Kanse (toki Kanse la: France /fʁɑ̃s/) li ma lon ma Elopa. ona li lon selo pi ma Pesije pi ma Lusenpu pi ma Tosi pi ma Suwasi pi ma Italija pi ma Epanja pi ma Antola pi ma Monako. nanpa jan la ona li ma nanpa tu wan lon ma Elopa. 
toki suli ona li toki Kanse (toki Kanse la: le français). tenpo pini la ona li jo e ma lawa suli lon kipisi ma ante.


== tenpo pini ==
ma Kanse la, kulupu kama pi nanpa wan li alasa e soweli, li kama jo e moku. tenpo sike pini 1800000 la ona la kama.  tenpo mute pi lete mute li kama lon jan ni. tenpo ni la ma Kanse li jo e ma mute pi kulupu nanpa wan.
tenpo sike monsi pi jan Jesu kama nanpa 600 la, kulupu Elena Jone (toki Elena: Ἰωνίη, Iōníē) en kulupu Keto (toki Lasina: Galli; toki Elena: Κελτοί, Keltoí) li kama e ma Kanse. kulupu Libe li pali e ma tomo Masalija (Massalia). tenpo ni la, ona li jo e nimi ni: tomo ma Maseje (Marseille). kulupu Keto li pali e ma Kali (toki Kanse: Gaule). ma Kanse pi tenpo ni li jo e poka sama ma Kali.


== ma ==


=== ma tomo suli ===
nanpa jan lon tenpo sike 2019 la ma tomo suli pi ma Kanse li ni:

ma tomo Paki (Paris)                      13 114 718
ma tomo Lijon (Lyon)                      2 280 845
ma tomo Maseje (Marseille)                1 873 270
ma tomo Lile (Lille)                          1 510 079
ma tomo Tuluse (Toulouse)                     1 454 158
ma tomo Poto (Bordeaux)                       1 363 711
ma tomo Nante (Nantes)                         1 011 020
ma tomo Tasepu (Strasbourg)                   853 110
ma tomo Monpelije (Montpellier)               801 595
ma tomo Kene (Rennes)                          755 668


== tan sona ==
nanpa lawa li kule nanpa. nanpa li nanpa lawa la, jan li ken kipisi taso e ona tawa wan tawa ona sama. nanpa lawa li suli tawa sona nanpa li suli tawa nasin pi len toki.
nanpa lawa li mute li pini ala. tu (2) en tu wan (3) en luka (5) en luka tu (7) en luka luka wan (11) en nanpa mute ante li nanpa lawa. ma nanpa ante li jo e nanpa lawa ante.
sina pali mute e kulupu pi nanpa lawa la, sina ken kama e nanpa lon ale pi nanpa lawa ala (e 0 ala e 1 ala). 4 la sina pali mute e 2 e 2. 10 la sina pali mute e 2 e 5. 360 la sina pali mute e 2 e 2 e 2 e 3 e 3 e 5. nanpa wan la, kulupu ni pi nanpa lawa li wan taso.